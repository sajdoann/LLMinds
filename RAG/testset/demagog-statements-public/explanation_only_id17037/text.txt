<p>V nedávné době byly do Poslanecké sněmovny předloženy dva poslanecké návrhy zabývající se definicí manželství. Dle prvního <a href="http://www.psp.cz/sqw/text/orig2.sqw?idd=135812">návrhu</a> (.pdf), který byl rozeslán poslancům 13. června by mělo dojít ke změně občanského zákoníku a souvisejících předpisů a v nich obsažené definice manželství jako svazku muže a ženy na svazek dvou lidí. </p><p>Návrh zrovnoprávňující svazky stejnopohlavních párů <a href="http://www.psp.cz/sqw/historie.sqw?o=8&amp;t=201&amp;sp=1">přeložila</a> skupina poslanců z ANO, Pirátů, ČSSD, TOP 09, KSČM a STAN. Nejvíce jednotný byl v tomto případě, klub Pirátů, kde bylo předkladateli návrhu zákona sedmnáct z celkového počtu dvaadvaceti poslanců.</p><p>Hned dva dny na to byl poslancům rozeslán další <a href="http://www.psp.cz/sqw/text/orig2.sqw?idd=135903">návrh</a> (.pdf), podle kterého by mělo dojít ke změně Listiny základních práv a svobod, kde by byl článek 32 doplněn o výslovnou definici manželství jako svazku muže a ženy. V současnosti první věta <a href="https://www.zakonyprolidi.cz/cs/1993-2#cl32-1">čl. 32</a> chrání rodičovství a rodinu, v případě schválení novely Listiny by bylo chráněno rodičovství, rodina a manželství jako svazek muže a ženy.</p><p>Návrh na změnu Listiny základních práv a svobod <a href="http://www.psp.cz/sqw/historie.sqw?o=8&amp;t=211&amp;sp=1">předložila</a> skupina poslanců z poslaneckých klubů ANO, KDU-ČSL, ODS, ČSSD, TOP 09 a STAN. Kromě klubu KDU-ČSL, kde předkládalo návrh všech deset poslanců, nebyly ostatní poslanecké kluby nikterak jednotné.</p><div><iframe id="datawrapper-chart-gCEa9" src="//datawrapper.dwcdn.net/gCEa9/2/" scrolling="no" frameborder="0" allowtransparency="true" style="width: 0; min-width: 100% !important;" height="390"></iframe><script type="text/javascript">if("undefined"==typeof window.datawrapper)window.datawrapper={};window.datawrapper["gCEa9"]={},window.datawrapper["gCEa9"].embedDeltas={"100":471,"200":444,"300":417,"400":417,"500":390,"700":390,"800":390,"900":390,"1000":390},window.datawrapper["gCEa9"].iframe=document.getElementById("datawrapper-chart-gCEa9"),window.datawrapper["gCEa9"].iframe.style.height=window.datawrapper["gCEa9"].embedDeltas[Math.min(1e3,Math.max(100*Math.floor(window.datawrapper["gCEa9"].iframe.offsetWidth/100),100))]+"px",window.addEventListener("message",function(a){if("undefined"!=typeof a.data["datawrapper-height"])for(var b in a.data["datawrapper-height"])if("gCEa9"==b)window.datawrapper["gCEa9"].iframe.style.height=a.data["datawrapper-height"][b]+"px"});</script></div><p>Z tabulky můžeme vidět, že poslanci (s výjimkou klubu KDU-ČSL a do jisté míry Pirátů) se opravdu nerozhodují podle stranického programu, ale velmi volně dle svého uvážení. V několika poslaneckých klubech se tak vyskytují oba názorové proudy, tedy poslanci, kteří podporují zrovnoprávnění stejnopohlavních svazků i ti, kteří naopak chtějí chránit manželství jako svazek muže a ženy ústavním pořádkem.</p><p>V minulém volebním období byl v Poslanecké sněmovně předložen <a href="http://www.psp.cz/sqw/text/orig2.sqw?idd=111102">návrh</a> (.pdf) novely zákona o registrovaném partnerství, který by umožnil registrovaným partnerům osvojit si dítě druhého partnera a zajistit tak stejný právní vztah dítěte k oběma partnerům. I tento návrh byl <a href="http://www.psp.cz/sqw/historie.sqw?o=7&amp;t=320&amp;sp=1">předložen</a> velmi různorodou skupinou poslanců ze šesti poslaneckých klubů (všech kromě klubu KDU-ČSL), hlasováno o něm ale nebylo.</p>