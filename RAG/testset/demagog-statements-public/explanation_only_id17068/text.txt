<p>Jedním z bodů Babišovy předvolební <a href="https://www.anobudelip.cz/smlouva/">Smlouvy s občany České republiky</a> bylo ostré vyhranění se vůči migračním kvótám. Zároveň je důležité zmínit, že v rámci <a href="https://zpravy.aktualne.cz/zahranici/cesko-dal-bojuje-proti-kvotam-na-uprchliky-navzdory-tomu-ze/r~dd56fd0a932411e7a0c50025900fea04/">české politiky</a> žádná strana nevyjadřovala podporu k Evropskou unií stanoveným kvótám na přijímání migrantů.  Proti <a href="https://www.vlada.cz/cz/media-centrum/aktualne/lidri-eu-dosahli-prelomove-dohody-v-migraci-kvoty-jsou-minulosti-167155/">kvótám</a> se v rámci Evropské unie vyjádřilo i Slovensko, Maďarsko a Rumunsko. V současnou chvíli se <a href="https://www.irozhlas.cz/zpravy-svet/angela-merkelova-uprchlici-kvoty_1806101118_mos">tendence mění</a> a dle návrhu zemí Visegrádu by se mohlo přistoupit k tzv. flexibilní solidaritě v migrační politice. Jednotlivé členské země by pak měly možnost se samy rozhodnout, zda přijmou běžence, či jejich pomoc bude finančního rázu. </p><p>Nelegální migrace, tedy legální vstup na naše území, ale překročení povolené doby pobytu, má v <a href="http://www.policie.cz/clanek/nelegalni-migrace-v-ceske-republice-za-rok-2017.aspx">posledních letech sestupnou tendenci</a>. Nicméně tato data jsou obecného charakteru a nikterak nesouvisí s uprchlickou krizí, v rámci níž Česká republika nebyla a není cílovou zemí běženců.</p><p>Pravdou tak zůstává, že Andrej Babiš ve své předvolební kampani s názvem Smlouva s občany České republiky, nastínil prioritní body a ohradil se proti migraci. Nicméně tento text nelze považovat za základ změny migrační politiky v rámci Evropské unie. V EU docházelo k mnoha podnětům a tlakům na změnu kvót a migrační politiky, Česká republika se ke kvótám rovněž stavěla kriticky. Největšími podporovateli kvót byly ty země, které byly migrační vlnou nejvíce zatíženy - Řecko, <a href="https://zpravy.idnes.cz/minisummit-evropska-unie-migrace-brusel-angela-merkelova-pmy-/zahranicni.aspx?c=A180624_152203_zahranicni_mpl">Itálie</a>, Německo a <a href="https://zpravy.aktualne.cz/zahranici/polsko-i-rakousko-jsou-proti-uprchlickym-kvotam/r~c21f628efc4c11e7ad1e0cc47ab5f122/">Rakousko</a>. Nicméně i v rámci nich se již od politiky kvót upouští. </p>