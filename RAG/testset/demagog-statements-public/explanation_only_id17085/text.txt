<p>Vzhledem ke skutečnosti, že současný předseda německého Spolkového sněmu Wolfgang Schäuble svůj přátelský vztah k Andreji Babišovi veřejně nepotvrdil, ale ani nevyvrátil, nezbývá nám než hodnotit tento výrok jako neověřitelný. Andrej Babiš tak zůstává jediným, kdo veřejně popsal tento vztah jako přátelský. Nutno podotknout, že se oba znají z dob jejich společných setkání jako ministrů financí. </p><p>Vztah premiéra Andreje Babiše a současného předsedy německého Spolkového sněmu Wolfganga Schäubleho lze vysledovat do dob, kdy se oba potkávali na <a href="https://www.irozhlas.cz/node/5930801">jednáních</a> jako ministři financí. Společným bodem jejich možného vzájemného dobrého vztahu je právě oblast státních financí a Schäubleho pochopení pro odlišné pozice jednotlivých zemí EU, a to i přes jeho podporu další integrace EU, <a href="http://ceskapozice.lidovky.cz/schauble-musime-lidem-dokazat-ze-evropa-muze-znamenat-rozdil-ptj-/tema.aspx?c=A160806_230532_pozice-tema_lube">významu</a> mezivládních jednání členských <a href="https://www.radio.cz/en/section/news/schaeuble-germany-and-france-could-participate-at-visegrad-four-meeting">států</a> EU, v případě nutnosti praktických kroků i bez <a href="https://ct24.ceskatelevize.cz/svet/1835594-nemecky-ministr-financi-pohrozil-evropske-komisi-ztratou-vlivu-nezacne-li-jednat">ohledu</a> na Evropskou komisi. Na druhou stranu Schäuble vyjádřil i pochopení pro <a href="https://www.tyden.cz/rubriky/zahranici/evropa/schauble-nemecko-vitanim-bezencu-zachranilo-cest-evropy_358120.html">zdrženlivost</a> některých zemí vůči přerozdělování uprchlíků. </p><p>Samotný Andrej Babiš popsal svůj vztah k Wolfgangu Schäublemu jako přátelský či blízký hned několikrát -  například v rozhovoru pro <a href="https://www.vlada.cz/cz/clenove-vlady/premier/v-mediich/rozhovor-predsedy-vlady-andreje-babise-pro-hospodarske-noviny-165627/">HN</a> z 18. května 2018 uvedl toto:</p><p><em>„Máme stejné názory třeba s novým německým ministrem vnitra Seehoferem, kterého znám a je mi velice sympatický. Podobné je to s Wolfgangem Schäublem, bývalým ministrem financí, kterého můžu označit za svého přítele“</em>,a dále doplnil, <em>„Schäuble byl dřív ministrem vnitra a chápe, že u nás máme jinou historii migrace, nemáme multikulturní model, který existuje v některých státech Evropy“</em>.</p><p>Pro německý deník <a href="https://www.bild.de/politik/international/bild-international/interview-with-andrej-babi-we-have-to-defend-our-civilisation-57111396.bild.html">Bild</a> se dne 10. září 2018 vyjádřil podobně:</p><p><em>„I think, we have excellent economic ties - and it goes beyond that. Personally, I have a lot of friends in Germany and have just visisted my friend Wolfgang Schäuble, whom I came to know in his capacity as finance minister. To me, he has a great personality. Together with the Chancellor, to a greater or lesser extent, we share the same vision of how to solve the migration issue and the Marshall Plan for Africa, based on the Turkish model. However, we have a different opinion on the distribution of migrants on vessels“</em>.</p><p>Podobná potvrzení přátelského vztahu ze strany Wolfganga Schäubleho se však nepodařilo dohledat. Nutno podotknout, že z žádných veřejně dostupných zdrojů nevyplývá, že by nemohli být přáteli. </p><p>Vzájemné vztahy ČR a SRN jsou i přes některá sporná témata dobré, což ukázala i poslední státní <a href="https://www.ceskenoviny.cz/zpravy/rozdelovani-bezencu-je-dal-spornym-bodem-vztahu-cr-a-nemecka/1659425">návštěva</a> premiéra Andreje Babiše v Německu v září 2018.<br/><br/></p>