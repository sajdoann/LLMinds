<p>Od ledna 2018 se důchody skutečně <a href="https://www.cssz.cz/cz/o-cssz/informace/media/tiskove-zpravy/tiskove-zpravy-2017/2017-12-06-od-ledna-se-valorizuji-vsechny-duchody-cssz-provede-jejich-zvyseni-automaticky.htm">valorizovaly</a>. Částka 475 Kč představuje navýšení u průměrného důchodu, který v září 2017 činil 11 828Kč. Tedy u některých příjemců důchodů může být vyšší nebo nižší.</p><p>Tuto valorizaci schválila v září 2017 ještě vláda Bohuslava Sobotky, tedy vláda koaliční. </p><p>Vláda Andreje Babiše, která bez důvěry vládla od 13. prosince 2017 do 27. června 2018 (tedy 196 dní, což hodnotíme jako nepodstatnou odchylku; hodnocení kvality vlády bez důvěry ponecháváme na čtenáři) <a href="https://www.vlada.cz/cz/media-centrum/aktualne/kabinet-andreje-babise-schvalil-navyseni-duchodu-v-prumeru-o-918-korun-mesicne-163624/">schválila </a>novelu důchodového pojištění v únoru 2018.</p><p>Podle tohoto návrhu důchodci dostanou od ledna 2019 v průměru skutečně <a href="https://ct24.ceskatelevize.cz/ekonomika/2403196-zmeny-v-duchodech-prosly-vladou-budou-stat-kolem-14-miliard-korun">přidáno</a> o 918 Kč (540 Kč každý plus zbytek podle zásluhové části penze). Zvýšení penzí bude v průměru o 598 korun,“ informovala odstupující šéfka státní kasy Alena Schillerová (za ANO).<br/><br/> Důchodci nad 85 let pak ještě dalších 1000 Kč navíc.</p><p>Na schválení změny výše důchodů se poslanci <a href="https://ct24.ceskatelevize.cz/domaci/2572831-zive-poslanci-nejspis-podpori-vladni-verzi-zvysovani-duchodu">dohodli</a> v srpnu 2018, čeká se ještě na podpis prezidenta. </p>