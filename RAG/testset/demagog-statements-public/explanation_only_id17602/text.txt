<p><a href="http://www.korupce.cz/cz/o-nas/o-nas-104793/">Oddělení boje s korupcí</a> je organizačním útvarem Úřadu vlády České republiky. Činnost tohoto oddělení musí být v souladu se Statutem a Jednacím řádem Rady vlády pro koordinaci boje s korupcí. Rada byla zřízena <a href="https://apps.odok.cz/attachment/-/down/PJUA9NDCLZA9">usnesením vlády</a> z 30. července 2017. </p><p>Ivan Bartoš zmiňuje <a href="https://www.psp.cz/sqw/cms.sqw?z=10700">Pracovní skupinu pro posouzení legislativy v otázkách protikorupčních opatření</a>. Ta byla založena předsedou Poslanecké sněmovny Radkem Vondráčkem (ANO). Cílem této <a href="https://www.rekonstrukcestatu.cz/cs/archiv-novinek/12067-poslanci-vytvorili-novou-pracovni-skupinu-proti-korupci">skupiny</a> je formou diskuzních fór pro jak členy politických stran, neziskových organizací, tak i veřejnosti nalézt konsenzus při schvalování protikorupčních zákonů. Scházet by se měli zájemci o projednávání návrhů aktuálních zákonů zhruba jednou měsíčně a již prvního jednání, konaného 1. února 2018, se zúčastnili představitelé vícero politických stran.</p><p>O existenci zmiňované verze, jež by umožňovala například informační embargo, ve veřejném mediálním prostoru není zmínky.</p>