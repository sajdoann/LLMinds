<p>Fiala ve svém výroku upozorňuje na odlišné postoje posledních 2 ministrů zahraničí Hamáčka a Petříčka ke Globálnímu paktu o migraci. </p><p>Jan Hamáček přijetí tohoto dokumentu během projednávání v <a href="http://www.psp.cz/eknih/2017ps/stenprot/019schuz/bqbs/b20417001.htm">Poslanecké sněmovně</a> hájil, když mimo jiné prohlásil: „<em>Já se pokusím vysvětlit panu předsedovi klubu ODS, proč je dobré ten dokument mít, i když je nezávazný.“ </em></p><p>Jeho nástupce Petříček však zastává opačné stanovisko. Ve svém <a href="https://www.cssd.cz/aktualne/aktuality/vyjadreni-ministra-zahranicnich-veci-k-rozhodnuti-vlady-ze-cr-nepristoupi-ke-globalnimu-paktu/">prohlášení</a> ke Globálnímu paktu například uvádí: „<em>Z procesu vyjednávání kompaktu bychom tedy měli vystoupit, jako to udělaly Spojené státy, Maďarsko a Rakousko.“</em></p><p>Fiala má tedy pravdu: oba ministři měli ke Globálnímu paktu odlišný postoj, proto hodnotíme výrok jako pravdivý.</p>