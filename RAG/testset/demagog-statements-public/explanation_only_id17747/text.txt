<p>Ministr zemědělství Miroslav Toman <a href="http://eagri.cz/public/web/mze/tiskovy-servis/tiskove-zpravy/x2018_strategie-ministerstva-zemedelstvi-pro.html">představil</a> 14. prosince novou <a href="http://eagri.cz/public/web/file/610518/Informace_o_vyvoji_kurovcove_kalamity.pptx">strategii</a> (.ppt) ministerstva pro boj s kůrovcem v roce 2019. Součástí strategie je i rozdělení území ČR na tři zóny podle stupně napadení lesních porostů a reálných možností na jejich záchranu (s. 6).</p><img src="https://demagog.cz/rails/active_storage/blobs/eyJfcmFpbHMiOnsibWVzc2FnZSI6IkJBaHBBbFVJIiwiZXhwIjpudWxsLCJwdXIiOiJibG9iX2lkIn19--f38770825df740a544702deb4300968967475606/rajonizace.png" alt=""/><p>Zdroj: Ministerstvo zemědělství<br/><br/>Vlastníci pak dostanou výjimku, aby v nejhůře zasažených oblastech nemuseli dělat taková protikůrovcová opatření, která nejsou efektivní. Jedním z nich může být například možnost odložit těžby suchých stromů, ze kterých už kůrovec vylétl. Podle ministerstva to majitelům uvolní síly, aby mohli soustředit těžbu do míst, kde ještě lze lesní porost zachránit. Udělení výjimky bude možné po <a href="https://apps.odok.cz/attachment/-/down/KORNB74APJNR">novele</a> (.doc) lesního zákona, která by podle ministerstva mohla začít platit v prvních měsících roku 2019. Návrh novely zákona však zatím <a href="https://apps.odok.cz/veklep-detail?pid=ALBSB469ZY1H">nebyl</a> zaslán Poslanecké sněmovně k projednání.</p>