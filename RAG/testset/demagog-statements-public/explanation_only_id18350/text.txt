<p>Předně uveďme, že část výroku, kde Petr Fiala uvádí, že pro ODS nebylo jednoduché nepostavit svého kandidáta v každém obvodě, je názorovým tvrzením, a jako takové je tedy nehodnotíme.</p><p>ODS je možné považovat za tradiční politickou stranu na české scéně (byla <a href="https://aplikace.mvcr.cz/seznam-politickych-stran/Vypis_Rejstrik.aspx?id=120">založena </a>v roce 1991). Část výroku týkající se voleb do Senátu z roku 2018 je také možné označit za zcela pravdivou. Nový senátoři byli volení v <a href="https://www.volby.cz/pls/senat/se1111?xjazyk=CZ&amp;xdatum=20181005&amp;xv=7&amp;xt=1">27</a> obvodech a ODS svého zástupce navrhla v pouze <a href="https://www.volby.cz/pls/senat/se1213?xjazyk=CZ&amp;xdatum=20181005&amp;xobvod=0&amp;xv=1">17</a> z nich. </p><p>V dalších obvodech pak ODS nominovala spolu s dalšími stranami koaličního kandidáta. Takovým byl například <a href="https://www.volby.cz/pls/senat/se2111?XJAZYK=CZ&amp;XDATUM=20181005&amp;xobvod=44">Jan Tecl</a>, kterého navrhla ODS spolu se STAN, či <a href="https://www.volby.cz/pls/senat/se2111?XJAZYK=CZ&amp;XDATUM=20181005&amp;xobvod=68">Pavel Herbert</a>, společný kandidát TOP 09, ODS a STAN, či <a href="https://www.volby.cz/pls/senat/se2111?XJAZYK=CZ&amp;XDATUM=20181005&amp;xobvod=59">Mikuláš Bek</a>. </p><p>Dále pak ODS <a href="https://www.irozhlas.cz/zpravy-domov/ods-volby-senat-obcanska-demokraticka-strana-cervicek-bek-fischer-kratina_1805261709_haf">podpořila</a> například kandidaturu Pavla Fischera v Praze, Hany Žákové v Třebíči či Lukáše Libora ve Zlíně. Žádného kandidáta pak <a href="https://www.volby.cz/pls/senat/se2111?XJAZYK=CZ&amp;XDATUM=20181005&amp;xobvod=2">nepostavila</a> ani <a href="https://www.irozhlas.cz/zpravy-domov/ods-volby-senat-obcanska-demokraticka-strana-cervicek-bek-fischer-kratina_1805261709_haf">nepodpořila</a> v obvodě Sokolov.</p><p>Zároveň platí, že ODS volby jasně <a href="https://www.volby.cz/pls/senat/se1111?xjazyk=CZ&amp;xdatum=20181005&amp;xv=7&amp;xt=1">ovládla</a>, když její kandidáti získali <a href="https://www.volby.cz/pls/senat/se1213?xjazyk=CZ&amp;xdatum=20181005&amp;xv=2">celkem</a> 9 křesel před druhým hnutí STAN s 3 mandáty.</p>