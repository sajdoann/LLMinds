<p>Dne 17. září 2019 vyšel na webu <a href="https://denikn.cz/198131/na-socialni-sluzby-penize-nejsou-ale-nasla-se-miliarda-na-kurovce-rika-maxova-v-ano-zustava-kvuli-pracovitym-lidem/">denikn.cz</a> rozhovor s Radkou Maxovou, kde se jí mimo jiného ptali i na její názor ohledně zastavení stíhání Andreje Babiše. V jiném médiu se nám nepodařilo najít, že by s europoslankyní Maxovou toto téma řešili.</p><p>Ve <a href="https://www.europarl.europa.eu/doceo/document/OJ-9-2019-09-16-SYN_CS.html">Štrasburku</a> probíhalo jednání od 16. do 19. září, kdy ani v jednom ze dnů nebylo na pořadu jednání téma týkající se Andreje Babiše v jakémkoliv smyslu. Co se pak týče jednání v <a href="https://www.europarl.europa.eu/doceo/document/EMPL-PV-2019-09-24-1_EN.pdf">Bruselu</a>, tak dne 24. září se uskutečnilo zasedání Výboru pro zaměstnanost a sociální věci, které má zřejmě Radka Maxová na mysli. V zápisu se také neobjevuje zmínka o projednávání tématu premiéra Babiše a zastavení jeho trestního stíhání.</p>