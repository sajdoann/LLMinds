<p><a href="http://www.edf-feph.org/disability-intergroup-european-parliament">Disability Intergroup</a> je neformální skupinou poslanců Evropského parlamentu, kteří se zajímají o podporu lidí s hendikepem a jejich práv. Tato „meziskupina“ je jedna z nejstarších, poprvé byla založena již v roce 1980.</p><p>Po posledních volbách do Evropského parlamentu vznikla iniciativa tuto skupinu <a href="http://www.edf-feph.org/newsroom/news/european-disability-movement-calls-reestablishment-disability-intergroup-european">obnovit</a> i v novém složení parlamentu. Přesný sled událostí a jednání mezi EU Disability Forum (EDF, organizace zastřešující a pomáhající lidem s hendikepem) a europoslanci není dostupný, přesto lze za iniciátora vzniku Disability Intergroup v Evropském parlamentu považovat i Radku Maxovou, která se jednání zúčastnila a vznik skupiny podporuje.</p><p>Hovoří-li Maxová ve svém výroku o poslancích, které dokázala pro tuto skupinu získat, nebo o termínu ustanovení skupiny, pak se nám tyto části tvrzení nepodařilo z veřejných zdrojů ověřit. Informace o jednání o skupině totiž přinášejí pouze příspěvky na sociálních sítích europoslankyně Maxové a EDF. O vytváření zmiňované Disability Intergroup se zmiňují pouze dva následující příspěvky:</p><div><iframe src="https://www.facebook.com/plugins/post.php?href=https%3A%2F%2Fwww.facebook.com%2Fradka.maxova.1%2Fposts%2F2417964951767893&width=500" width="500" height="584" style="border:none;overflow:hidden" scrolling="no" frameborder="0" allowTransparency="true" allow="encrypted-media"></iframe></div><div><iframe src="https://www.facebook.com/plugins/post.php?href=https%3A%2F%2Fwww.facebook.com%2FEuropeanDisabilityForumEDF%2Fposts%2F2545439382145973&width=500" width="500" height="830" style="border:none;overflow:hidden" scrolling="no" frameborder="0" allowTransparency="true" allow="encrypted-media"></iframe></div><p>Příspěvky tak dokazují schůze europoslanců (včetně Maxové) s EDF, jejichž obsahem je plánované vytvoření Disability Intergroup. </p><p>Informace o aktuálním zisku podpisů a zastoupení všech výborů nejsou nikde veřejně dohledatelné. Na <a href="http://www.edf-feph.org/disability-intergroup-european-parliament">webu</a> skupiny je k dispozici pouze <a href="http://www.edf-feph.org/sites/default/files/disability_intergroup-mep_support_form_0.pdf">formulář</a> (.pdf) pro europoslance, v nichž mohou vyjádřit podporu pro vznik skupiny na roky 2019–2024. Na stejném webu je k dispozici také <a href="http://www.edf-feph.org/sites/default/files/disability_intergroup_meps_list_-_update_october_2018.xls">seznam</a> (.xls) podporovatelů skupiny, nicméně se jedná o předcházející období (2014–2019), nikoliv o aktuálně vyjednávané.</p>