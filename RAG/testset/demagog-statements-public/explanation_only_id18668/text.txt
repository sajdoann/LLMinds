<p>Výrokem je <a href="https://www.idnes.cz/zpravy/domaci/cesko-zaplati-za-novu-do-konce-dubna.A030318_144623_domaci_has">odkazováno</a> na majetkoprávní spory z let 1999 až 2003 mezi generálním ředitelem TV Nova Vladimírem Železným (respektive společností CET 21, <a href="https://www.idnes.cz/zpravy/domaci/zelezny-prejmenuje-cet-21-na-tv-nova.A_990419_170757_domaci_jpl">držitelem</a> vysílací licence) a americkými investory (společností CME). Společnost CME byla dle svého tvrzení <a href="https://www.irozhlas.cz/zpravy-domov/cesko-musi-cme-zaplatit-10-miliard-korun_200303151837_mtaborska">poškozena</a> na svých investicích do TV Nova pokusem Vladimíra Železného o odříznutí zahraničních investorů.</p><p>Generální ředitel Železný byl ve svém pokusu o odštěpení TV Nova od CME <a href="https://www.idnes.cz/zpravy/domaci/cesko-zaplati-kvuli-nove-miliardy.A030314_200747_domaci_jpl">podpořen</a> v roce 1999 Radou pro rozhlasové a televizní vysílání, na kterou je ve výroku nejasně odkazováno. Tyto okolnosti vyústily v arbitrážní řízení (neboli rozhodčí řízení), jež skončilo v neprospěch České republiky, která měla <a href="https://www.mfcr.cz/assets/cs/media/Dohoda_DPOI-USA-cesky.pdf">povinnost</a> (.pdf) chránit americké zahraniční investice. Vítězná společnost CME v arbitrážním sporu <a href="https://www.idnes.cz/zpravy/domaci/rozhodnuto-cesko-za-arbitraz-zaplatilo.A030515_095759_domaci_has">získala</a> přes 10 miliard korun od státu.</p>