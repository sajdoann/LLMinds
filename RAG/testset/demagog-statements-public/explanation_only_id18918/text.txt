<p>Ivan Bartoš zde hovoří o tzv. „vězeňském“ <a href="https://www.idnes.cz/zpravy/domaci/pirati-maji-v-kampani-vezensky-autobus.A170814_114707_domaci_kop">autobusu</a>, který používali Piráti v rámci předvolební kampaně ve volbách do Poslanecké sněmovny v roce 2017. Objevil se i v jejich volebním <a href="https://www.pirati.cz/tiskove-zpravy/predstaveno-predvolebni-video-pustte-nas-na-ne.html">spotu</a>. </p><p></p><img src="https://demagog.cz/rails/active_storage/blobs/eyJfcmFpbHMiOnsibWVzc2FnZSI6IkJBaHBBaElLIiwiZXhwIjpudWxsLCJwdXIiOiJibG9iX2lkIn19--9ae94c3d6d7e2ad07447b3963b906e3940dd58bd/KOP6d4d85_autobus1.jpg" alt=""/><p>Zdroj: <a href="https://www.idnes.cz/zpravy/domaci/pirati-maji-v-kampani-vezensky-autobus.A170814_114707_domaci_kop">iDnes.cz</a><br/><br/>Na boku autobusu jsou karikatury některých vrcholných politiků, které upozorňují na známé kauzy. Mezi vyobrazenými se skutečně nacházejí lidé z ČSSD. Konkrétně jde o Bohuslava Sobotku, spojeného s <a href="https://ct24.ceskatelevize.cz/ekonomika/2945291-zive-snemovni-komise-k-privatizaci-okd-zverejni-co-zjistila">kauzou</a> OKD, a Davida Ratha, který byl v roce 2019 po <a href="https://www.irozhlas.cz/zpravy-domov/policiste-zadrzeli-stredoceskeho-hejtmana-davida-ratha-a-dalsich-sedm-lidi_201205151305_akottova">sedmi</a> letech od zadržení pravomocně <a href="https://ct24.ceskatelevize.cz/domaci/2852663-soud-vynese-pravomocny-verdikt-v-korupcni-kauze-davida-ratha">odsouzen</a> za korupci. </p><p>Poslední věta výroku hovoří o <a href="https://www.top09.cz/osobnosti/ing-miroslav-kalousek-512.html">Miroslavu Kalouskovi</a>, který působil jako ministr financí ve 2. <a href="https://www.vlada.cz/cz/clenove-vlady/historie-minulych-vlad/prehled-vlad-cr/1993-2007-cr/mirek-topolanek-2/prehled-ministru-24440/">vládě</a> Mirka Topolánka za <a href="https://www.vlada.cz/cz/clenove-vlady/historie-minulych-vlad/prehled-vlad-cr/1993-2013-cr/petr-necas/ing--miroslav-kalousek-74211/">KDU-ČSL</a> a poté znovu ve <a href="https://www.vlada.cz/cz/clenove-vlady/historie-minulych-vlad/prehled-vlad-cr/1993-2010-cr/petr-necas/prehled-byvalych-clenu-vlady-petra-necase-96390/">vládě</a> Petra Nečase, tentokrát už za TOP 09. </p><p>Dalšími politiky vyobrazenými na boku autobusu jsou Andrej Babiš a Jana Nečasová (Nagyová).</p><p></p>