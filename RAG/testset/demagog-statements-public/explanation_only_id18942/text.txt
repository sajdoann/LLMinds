<p>Marian Jurečka společně se skupinou poslanců zvolených za KDU-ČSL <a href="https://www.psp.cz/sqw/historie.sqw?o=8&amp;t=439">předložil</a> 29. března 2019 <a href="https://www.psp.cz/sqw/text/tiskt.sqw?O=8&amp;CT=439&amp;CT1=0">návrh</a> (.pdf) novely zákona o důchodovém pojištění. Důvodová zpráva obsahuje celkově 12 návrhů, z toho 10 návrhů se týká vdoveckých důchodů, studentů a kompenzací matek.</p><p>Návrhy týkající se vdoveckých důchodů jsou následující:</p><ul><li><em>„Navrhuje se zmírnění požadavků doby pojištění zesnulého manžela o 5 let pro nárok na starobní důchod jako podmínky pro získání nároku na vdovský a vdovecký důchod.“</em></li><li><em>„Navrhuje se prodloužení minimální délky pobírání vdovských a vdoveckých důchodů z 1 roku na 5 let.“</em></li><li><em>„Navrhuje se přiblížení hranice před starobním důchodem pro trvalé pobírání vdovských a vdoveckých důchodů – ze 4 na 8 let před dosažením důchodového věku.“</em></li><li><em>„Navrhuje se prodloužení období po skončení nároků, po které je možné vdovský důchod opět přiznat, pokud znovu nastanou podmínky pro nárok, a to ze 2 let na 5 let.“</em></li><li><em>„Navrhuje se zvýšení procentní výměry u vdovských a vdoveckých důchodů, a to že současných 50 % na 80 % procentní výměry důchodu, na který měl nebo by měl nárok manžel (manželka) v době smrti.“</em></li><li><em>„Navrhuje se, že jsou-li současně splněny podmínky nároku na výplatu invalidního a vdovského nebo vdoveckého důchodu, vyplácí se procentní výměra obou důchodů v plné výši a z ostatních důchodů se vyplácí polovina procentní výměry, není-li částka podle odstavce 1 vyšší.“</em></li></ul><p>Pro studenty se <em>„navrhuje započítání studia na vysoké škole jako náhradní doby pojištění i po 31. prosinci 1995“.</em></p><p>Návrhy pro kompenzaci matek zní takto:</p><ul><li><em>„Za účelem rychlé částečné nápravy nespravedlivě nízkých důchodů matek (případně otců v náhradní roli), které přispěly do důchodového systému tím, že pečovaly o děti a vychovávaly děti, [se] navrhuje zvýšení procentní výměry starobního důchodu o 500 Kč měsíčně za každé vychované dítě.“</em></li><li><em>„Navrhuje [se] snížení povinné doby pojištění na 10 let pro získání nároku na důchod po dosažení důchodového věku</em>.<em>“</em> To se podle důvodové zprávy může týkat například matek více dětí, kterým chybí náhradní doba pojištění.</li><li><em>„Dále se navrhuje umožnit matkám (v obdobných případech otcům, kteří o děti pečovali místo matky) dřívější odchod do důchodu před dosažením důchodového věku, a to za každé vychované dítě o jeden rok a zároveň bez současné sankce.“</em></li></ul><p>Podle bývalého předsedy KDU-ČSL Marka Výborného by náklady na přidání 500 korun za každé vychované dítě <a href="https://archiv.ihned.cz/c1-66548830-vyssi-duchody-pro-zeny-ktere-vychovaly-deti-politici-jsou-pro-ale-nachazeji-nejruznejsi-ale">dosáhly</a> 16 miliard korun ročně. Stejnou částku uvádí také <a href="https://www.psp.cz/sqw/text/tiskt.sqw?O=8&amp;CT=439&amp;CT1=0">důvodová zpráva</a> (.pdf, str. 8). Vzhledem k tomu, že Marian Jurečka nesprávně vyčíslil rozpočtový dopad zvýšení výměry důchodu o 500 Kč, hodnotíme výrok jako nepravdivý.</p>