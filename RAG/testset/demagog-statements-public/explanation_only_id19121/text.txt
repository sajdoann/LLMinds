<p>Z počátku <a href="https://denikn.cz/minuta/322666/">distribuční systém</a>, ve kterém si distribuci zajišťovalo zvlášť ministerstvo zdravotnictví a zvlášť ministerstvo vnitra, kritizovali především <a href="http://www.asociacekraju.cz/novinky/hejtmani-ministerstvo-zdravotnictvi-nezvlada-situaci-ohledne-zasobovani-ochrannymi-prostredky-museli-jsme-system-resit-sami-1.html">krajští hejtmani</a> i zdravotnická zařízení a <a href="https://www.ceskenoviny.cz/zpravy/zasobovani-podle-hejtmanu-selhava-premier-vojtecha-odvolat-nechce/1869610">ministr vnitra</a> Jan Hamáček. Po příletu ukrajinského nákladního letounu An-124 Ruslan do Pardubic dne 21. března 2020 si náklad na místě <a href="https://www.irozhlas.cz/zpravy-domov/pardubice-letiste-ruslan-124-naklad-rousek-a-respiratoru-prilet_2003212349_jgr">rozdělili </a>hasiči za ministerstvo vnitra a armáda za ministerstvo zdravotnictví.</p><p>Vláda <a href="https://www.novinky.cz/zahranicni/koronavirus/clanek/vnitro-prebira-vetsinu-zasobovani-pomuckami-40317696">změnila </a>systém distribuce v pondělí 23. března 2020 v <a href="https://apps.odok.cz/attachment/-/down/IHOABMZANK1C">nařízení</a> (.pdf), které rozšířilo pravomoc ministerstva vnitra, které tak může zásobovat státní i nestátní zdravotnická zařízení.</p><p>Samotný centrální systém distribuce ochranných prostředků se nyní <a href="http://www.asociacekraju.cz/novinky/s-premierem-andrejem-babisem-dnes-hejtmani-resili-novy-system-dodavek-ochrannych-prostredku-i-preshranicni-pracovniky-1.html">vztahuje </a>na všechny cílové skupiny, tedy i na fakultní nemocnice, páteřní nemocnice v&nbsp;krajích, záchranáře a další. Hasiči nejdříve dodávky rozvezou do krajů, kde se zásoba rozdělí pro všechny orgány.</p>