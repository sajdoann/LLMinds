<p>První informace o&nbsp;objednávce na 1,1 milion respirátorů a&nbsp;5&nbsp;milionů roušek z&nbsp;Číny se objevila 15.&nbsp;března na <a href="https://twitter.com/jhamacek/status/1239161035816415233">twitterovém účtu</a> Jana Hamáčka.</p><p>Podle <a href="https://zpravy.aktualne.cz/domaci/ministerstvo-zdravotnictvi-neumelo-rousky-objednat-pomohl-ty/r~d5fe94d8689111ea9c800cc47ab5f122/">Aktuálně.cz</a> se tak mělo stát poté, co nákupem respirátorů a&nbsp;roušek pověřil premiér Andrej Babiš právě resort ministra vnitra. To mu umožňuje zákon <a href="https://www.zakonyprolidi.cz/cs/2000-240#p4-1-b">č.&nbsp;240/2000&nbsp;Sb.</a> Důvodem měla být neschopnost Ministerstva zdravotnictví objednat právě toto vybavení.</p><p><i>„Takže my máme rychlý platební styk a&nbsp;můžu vám říct, že teď máme zaplaceno a&nbsp;pod smlouvou v&nbsp;Číně víc než 30 milionů roušek, 6&nbsp;milionů respirátorů, 250&nbsp;000 ochranných bioobleků pro lékaře a&nbsp;pro zdravotnický personál a&nbsp;250&nbsp;000 brýlí a&nbsp;štítů. To je věc, která by měla zásadně situaci změnit.“ </i>Tak znělo vyjádření ministra vnitra 17.&nbsp;března na <a href="https://www.vlada.cz/cz/media-centrum/tiskove-konference/tiskova-konference-po-mimoradnem-jednani-vlady--17--brezna-2020-180412/">tiskové konferenci</a> po mimořádném jednání vlády. Podle tohoto vyjádření se počet objednaných pomůcek z&nbsp;Číny zvýšil.</p><p>Zatím poslední informace s&nbsp;vyšším počtem ochranných pomůcek zazněla právě 22.&nbsp;března v&nbsp;<a href="https://www.ceskatelevize.cz/porady/1126672097-otazky-vaclava-moravce/220411030500322/">Otázkách Václava Moravce</a> (čas 26:25). O&nbsp;stejném počtu oznámeném ministrem Hamáčkem podle <a href="https://www.ceskenoviny.cz/zpravy/do-ceska-dorazila-z-ciny-dodavka-1-1-milionu-respiratoru-/1868520">ČTK</a> informovala i&nbsp;mluvčí Asociace krajů ČR Pavlíková již o&nbsp;dva dny dříve a&nbsp;stejnou informaci poskytl také server <a href="https://www.info.cz/cesko/zdrcujici-srovnani-zdravotnictvi-nakoupilo-necelou-setinu-toho-co-hamackovo-vnitro-44654.html?fbclid=IwAR3dHUqDs77WRnVvWTQtTEugHqlLcybrpxxyLxQWyGcpGmXjXDNmhKWfZUs">Info.cz</a>, který se odkazuje na informace vyžádané od Ministerstva vnitra. Zde se liší pouze počet ochranných obleků, kdy Info.cz uvádí počet 300&nbsp;000, namísto 250&nbsp;000 avizovaných Janem Hamáčkem.</p><p>Informace o&nbsp;smlouvě na ústenky, respirátory třídy FFP2, brýle, ochranné štíty ani jednorázové testy nejsou dohledatelné v&nbsp;<a href="https://smlouvy.gov.cz">registru smluv</a>.</p>