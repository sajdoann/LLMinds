<p>Ve výroku popsaná schůzka sněmovního Výboru pro bezpečnost, na níž byla <a href="https://www.psp.cz/sqw/text/orig2.sqw?idd=173469">projednávána</a> (.doc) „<i>informace ředitele Bezpečnostní informační služby (BIS) k&nbsp;některým článkům uveřejněným v&nbsp;předchozích dvou týdnech v&nbsp;internetovém vydání periodika Respekt“</i>, se uskutečnila 6.&nbsp;května 2020 a&nbsp;byla <a href="https://www.psp.cz/sqw/hp.sqw?k=4916&amp;dx=20200506">neveřejná</a>.</p><p>Schůzka se uskutečnila jako reakce na <a href="https://www.respekt.cz/tydenik/2020/18/muz-s-ricinem">článek</a> v&nbsp;týdeníku Respekt, ve kterém Ondřej Kundra popsal příjezd muže z&nbsp;Ruska s&nbsp;diplomatickým pasem, jenž měl v&nbsp;kufříku ricin (jed). Dále uvedl, že bezpečnostní složky o&nbsp;příletu cestovatele věděly a&nbsp;muže vyhodnotily jako bezprostřední riziko pro dvojici českých politiků, jejichž kroky v&nbsp;posledních měsících vyvolaly hněv Moskvy. Těmito politiky měli být Ondřej Kolář a&nbsp;Zdeněk Hřib. Tyto informace Ondřej Kundra podepřel blíže nespecifikovanými zdroji Respektu.&nbsp;</p><p>Dle zdrojů České tiskové kanceláře <a href="https://www.ceskenoviny.cz/zpravy/reakce-bezpecnostnich-slozek-v-kauze-ricin-byla-podle-vyboru-adekvatni/1887589">shledal </a>Výbor pro bezpečnost reakci českých bezpečnostních složek za adekvátní. Obavy o&nbsp;bezpečnost pražských politiků potvrzuje také <a href="https://ct24.ceskatelevize.cz/domaci/3085706-starosta-prahy-6-kolar-se-kvuli-vyhruzkam-skryva-na-neznamem-miste-ochranu-maji-i">přidělení</a> policejní ochrany dvěma výše zmíněným politikům a&nbsp;starostovi Řeporyjí Pavlu Novotnému.</p><iframe style="border:none;overflow:hidden;" allow="encrypted-media" allowtransparency="true" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2Ftydenikrespekt%2Fposts%2F10158436442776103&amp;show_text=true&amp;width=552&amp;height=330&amp;appId" width="552" height="330" frameborder="0"></iframe><p>Z důvodu neveřejnosti nelze ověřit hlasování jednotlivých členů rady, mezi kterými <a href="https://www.psp.cz/sqw/hp.sqw?k=4901">jsou</a> i&nbsp;členové SPD a&nbsp;KSČM, jak ve výroku správně uvádí Vít Rakušan.</p><p>Politické strany <a href="https://www.spd.cz/novinky/6783-tomio-okamura-bezpecnostni-informacni-sluzba-bis-vyplodila-dalsi-nesmysl">SPD </a>a&nbsp;<a href="https://www.kscm.cz/cs/aktualne/medialni-vystupy/komentare/m-semelova-komu-slouzi-bis">KSČM</a> jsou v&nbsp;souladu s výrokem častými kritiky BIS.</p><iframe style="border:none;overflow:hidden;" src="https://www.facebook.com/plugins/post.php?href=https%3A%2F%2Fwww.facebook.com%2Ftomio.cz%2Fposts%2F2969054843105311&amp;show_text=true&amp;width=552&amp;height=701&amp;appId" scrolling="no" allowtransparency="true" allow="encrypted-media" width="552" height="701" frameborder="0"></iframe><iframe style="border:none;overflow:hidden;" src="https://www.facebook.com/plugins/post.php?href=https%3A%2F%2Fwww.facebook.com%2Ftomio.cz%2Fposts%2F2407024652641669&amp;show_text=true&amp;width=552&amp;height=571&amp;appId" scrolling="no" allowtransparency="true" allow="encrypted-media" width="552" height="571" frameborder="0"></iframe><iframe style="border:none;overflow:hidden;" src="https://www.facebook.com/plugins/post.php?href=https%3A%2F%2Fwww.facebook.com%2Fkomunistickastranacechamoravy%2Fposts%2F1782236155252452&amp;show_text=true&amp;width=552&amp;height=587&amp;appId" scrolling="no" allowtransparency="true" allow="encrypted-media" width="552" height="587" frameborder="0"></iframe>