<p>Jestli již byla lůžková kapacita nemocnic „razantně navýšena“, je trochu sporné. Podle dat, která zveřejňuje <a href="https://www.hlidacstatu.cz/kapacitanemocnic#CR">Hlídač státu</a>, se celkový počet lůžek například od 10.&nbsp;října do 18.&nbsp;října naopak mírně snížil. Pokud bychom však porovnali data od začátku října do dne rozhovoru, nelze popřít, že v&nbsp;tomto období k&nbsp;určitému navýšení došlo.</p><figure class="embed"><iframe style="border:none;min-width:100% !important;width:0;" title="Počet lůžek ARO + JIP a&nbsp;standardních lůžek s&nbsp;kyslíkem určených pro pacienty nakažené koronavirem" aria-label="chart" id="datawrapper-chart-lK6rQ" src="https://datawrapper.dwcdn.net/lK6rQ/1/" scrolling="no" height="876" frameborder="0"></iframe><script type="text/javascript">!function(){"use strict";window.addEventListener("message",(function(a){if(void 0!==a.data["datawrapper-height"])for(var e in a.data["datawrapper-height"]){var t=document.getElementById("datawrapper-chart-"+e)||document.querySelector("iframe[src*='"+e+"']");t&&(t.style.height=a.data["datawrapper-height"][e]+"px")}}))}();</script></figure><p>Je také pravda, že v&nbsp;současné době nemocnice omezují <a href="https://ct24.ceskatelevize.cz/domaci/3200727-cast-tuzemskych-nemocnic-zacina-omezovat-neakutni-peci-ta-urgentni-ale-funguje-dal">neakutní péči</a> a&nbsp;uvolňují si tak prostor pro očekávaný nárůst pacientů s&nbsp;covidem-19. Stát zároveň plánuje využít lůžka ze státních hmotných <a href="https://www.denik.cz/z_domova/hamacek-kapacity-nemocnice-luzka-20201012.html">rezerv</a>, část z&nbsp;nich do nového zařízení <a href="https://www.idnes.cz/zpravy/domaci/koronavirus-nemocnice-luzka-kapacita-babis.A201015_080242_domaci_jech">v&nbsp;Letňanech</a>, které Ústřední krizový štáb buduje s&nbsp;pomocí <a href="http://www.acr.army.cz/informacni-servis/zpravodajstvi/armada-ma-zalozni-nemocnici-v-letnanech-ze-dvou-tretin-hotovou-224170/">Armády ČR</a>. Znatelné navýšení počtu lůžek mezi 15.&nbsp;a&nbsp;18.&nbsp;říjnem můžeme vidět i&nbsp;v&nbsp;<a href="https://www.mzcr.cz/wp-content/uploads/2020/10/N%C3%A1kaza-COVID-19-a-syst%C3%A9m-l%C5%AF%C5%BEkov%C3%A9-p%C3%A9%C4%8De-%C4%8CR.pdf">prezentaci </a>(.pdf, str.&nbsp;9) profesora Černého.</p><p>Aktuální údaje o&nbsp;volných kapacitách nemocnic pravidelně <a href="https://share.uzis.cz/s/qMpdA9W6yJqX6t3">zveřejňuje</a> Ústav zdravotnických informací a&nbsp;statistiky, spolu se zprávou národního koordinátora intenzivní péče Vladimíra Černého. Z&nbsp;jeho zpráv vyplývá, že kapacita lůžek je prozatím <a href="https://www.denik.cz/cesi-v-cislech/koronavirus-kapacity-nemocnic.html">dostačující</a>. Větší problém zřejmě hrozí s&nbsp;nedostatkem <a href="https://echo24.cz/a/SUdyB/nemocnice-zadaji-o-pomoc-i-sirokou-verejnost-chybi-jim-personal">lékařů</a> a&nbsp;sester. Jednak kvůli nakažení covidem-19, ale také kvůli vládním opatřením, jak uvádí např.&nbsp;<a href="https://www.fnbrno.cz/nedostatek-zdravotnich-sester-se-po-novych-vladnich-opatrenich-prohlubuje/t6984">FN Brno</a>. Ministr zdravotnictví připravuje <a href="https://www.idnes.cz/zpravy/domaci/prymula-nemocnice-kapacity-zdravotnici-nedostatek-personal.A200923_145048_domaci_brzy">strategie</a>, jak chybějící personál nemocnic nahradit.</p>