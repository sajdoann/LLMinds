<p>Vláda na svém jednání 4.&nbsp;ledna 2021 <a href="https://www.vlada.cz/cz/media-centrum/aktualne/vlada-schvalila-dalsi-pomoc-pro-uzavrene-provozovny--prodlouzit-chce-i-snazsi-administraci-socialnich-davek-behem-pandemie-185909/">schválila</a> nový program podpory podnikatelů, které postihla vládní opatření na omezení šíření nemoci covid-19. Dotační program COVID – Gastro – Uzavřené provozovny <a href="https://www.mpo.cz/cz/rozcestnik/informace-o-koronavirus/program-covid-_-gastro-_-uzavrene-provozovny--258742/">se týká</a> těch podnikatelů (fyzických či právnických osob), kterým bylo ve dnech od 14.&nbsp;října 2020 do 10.&nbsp;ledna 2021 omezeno provozování podnikatelské činnosti, což zapříčinilo pokles jejich tržeb. Jedná se tedy převážně o&nbsp;restaurace, maloobchodní prodejny či služby. Podnikatelé budou mít v&nbsp;rámci této výzvy k&nbsp;dispozici <a href="https://www.vlada.cz/cz/media-centrum/aktualne/vlada-schvalila-dalsi-pomoc-pro-uzavrene-provozovny--prodlouzit-chce-i-snazsi-administraci-socialnich-davek-behem-pandemie-185909/">2,5&nbsp;mld.</a>&nbsp;Kč.</p><p>Finanční podpora bude <a href="https://www.mpo.cz/cz/rozcestnik/informace-o-koronavirus/program-covid-_-gastro-_-uzavrene-provozovny--258742/">dosahovat</a> 400&nbsp;Kč na každého zaměstnance (včetně spolupracujících OSVČ) za ty dny, kdy pro příslušnou podnikatelskou oblast platila omezující nařízení. Podporu bude možné využít na provoz a&nbsp;náklady podnikání, a&nbsp;to včetně odpisů, daní či splátek úvěrů. Žádosti bude možné podávat od 15.&nbsp;ledna 2021.</p>