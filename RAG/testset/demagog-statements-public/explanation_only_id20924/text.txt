<p>Evropská uprchlická krize, jak byla migrační vlna do Evropy v letech 2015 a 2016 nazývána, <a href="https://ec.europa.eu/czech-republic/news/migrace/migrace_historicky_prehled_cs">započala</a> na jaře roku&nbsp;2015 a byla zapříčiněna eskalací válečného <a href="https://ct24.ceskatelevize.cz/svet/3283818-krvavy-konflikt-v-syrii-vypukl-pred-deseti-lety-u-moci-zustava-oslabeny-basar-asad">konfliktu </a>v Sýrii.</p><figure class="embed"><iframe style="border:none;min-width:100% !important;width:0;" height="400" frameborder="0" scrolling="no" src="https://datawrapper.dwcdn.net/48Cio/1/" id="datawrapper-chart-48Cio" aria-label="Interactive line chart" title="Počet žádostí o azyl do zemí EU"></iframe><script type="text/javascript">!function(){"use strict";window.addEventListener("message",(function(e){if(void 0!==e.data["datawrapper-height"]){var t=document.querySelectorAll("iframe");for(var a in e.data["datawrapper-height"])for(var r=0;r<t.length;r++){if(t[r].contentWindow===e.source)t[r].style.height=e.data["datawrapper-height"][a]+"px"}}}))}();</script></figure><p>V Evropské unii vznikl spor o přerozdělování uprchlíků mířících do Evropy, již přišli do Řecka a Itálie. Proti povinným kvótám <a href="https://www.irozhlas.cz/zpravy-svet/povinne-kvoty-pro-prijimani-uprchliku-odmita-rada-zemi-eu-tvrdi-cesko_201505191154_akottova">měla</a> výhrady řada zemí. Nejhlasitější odpor však <a href="https://ct24.ceskatelevize.cz/svet/3070650-soud-eu-odmitanim-uprchlickych-kvot-porusily-zeme-sve-povinnosti">byl</a> ze strany <a href="https://www.mvcr.cz/clanek/mezinarodni-organizace-a-vs-visegradska-ctyrka.aspx">Visegrádské čtyřky</a>. Kvóty <a href="https://ct24.ceskatelevize.cz/svet/3070650-soud-eu-odmitanim-uprchlickych-kvot-porusily-zeme-sve-povinnosti">byly</a> schváleny ministry vnitra EU v září&nbsp;2015. V prosinci téhož roku Slovensko a Maďarsko <a href="https://ct24.ceskatelevize.cz/svet/3070650-soud-eu-odmitanim-uprchlickych-kvot-porusily-zeme-sve-povinnosti">podaly</a> proti přerozdělování azylantů na základě kvót žalobu u Soudního dvora EU. V červnu&nbsp;2017 kupříkladu česká vláda <a href="https://www.irozhlas.cz/zpravy-domov/vlada-cesko-uz-neprijme-zadneho-migranta-na-zaklade-kvot-zhorsila-se_1706051706_pj">rozhodla</a>, že již podle kvót žádné azylanty přijímat nebude, z přidělených 2&nbsp;600 lidí jich <a href="https://ct24.ceskatelevize.cz/svet/3070650-soud-eu-odmitanim-uprchlickych-kvot-porusily-zeme-sve-povinnosti">přijala </a>12.</p><p>Evropská komise se poté rozhodla zahájit řízení pro porušení unijní legislativy s Českem, Maďarskem a Polskem. V září 2017 program přerozdělování žadatelů z Řecka a Itálie&nbsp;<a href="https://ct24.ceskatelevize.cz/svet/3070650-soud-eu-odmitanim-uprchlickych-kvot-porusily-zeme-sve-povinnosti">skončil</a>, přerozděleno bylo 29&nbsp;144 osob ze 160&nbsp;tisíc a své kvóty splnilo pouze pět států. V dubnu&nbsp;2020 Soudní dvůr EU rozhodl, že Česko, Polsko a Maďarsko <a href="https://ct24.ceskatelevize.cz/svet/3070650-soud-eu-odmitanim-uprchlickych-kvot-porusily-zeme-sve-povinnosti">nesplnily</a> své povinnosti plynoucí z práva Evropské unie.</p><p>Naopak přívětivě se v roce&nbsp;2015 k přijímání utečenců se svým mediálně slavným prohlášením „<i>zvládneme to</i>“ <a href="https://ct24.ceskatelevize.cz/svet/3173733-od-vety-zvladneme-uplynulo-pet-let-rozhodla-bych-se-stejne-tvrdi-merkelova">postavila</a> například německá kancléřka Angela Merkelová. Právě do Německa tenkrát dle podaných žádostí o azyl také nejvíce uprchlíků <a href="https://ec.europa.eu/eurostat/databrowser/view/migr_asyappctza/default/table?lang=en">směřovalo</a>. Opačně se ale nyní vyjádřil Armin Laschet, kandidát CDU na kancléře v zářijových německých volbách. Po dobytí Kábulu <a href="https://www.tagesschau.de/inland/fluechtlinge-afghanistan-121.html">uvedl</a>, že Německo hlavně „<i>nesmí vyvolat dojem, že můžeme přijmout každého člověka v nouzi</i>“.</p><p>O nutnosti „<i>ubránit se před nelegální migrací</i>" <a href="https://zpravy.aktualne.cz/zahranici/evropsky-parlament/v-evrope-rostou-nove-ploty-unie-se-boji-uprchlicke-vlny-z-af/r~a5d8490204d511ec966d0cc47ab5f122/">mluvil</a> po pádu Kábulu zase francouzský prezident Emmanuel Macron. Jeho předchůdce François Hollande v roce 2015 přitom volil jinou rétoriku, když <a href="https://www.reuters.com/article/us-europe-migrants-france/hollande-opens-french-doors-to-refugees-despite-opposition-idUKKCN0R70WC20150907">řekl</a>, že krizi „<i>dostane pod kontrolu</i>“, a <a href="https://abcnews.go.com/International/french-president-francois-hollande-welcomes-refugees-paris-attack/story?id=35274658">hájil</a> své rozhodnutí dodržet závazky přijímání uprchlíků navzdory teroristickým útokům v Paříži.</p><p>Šest členských států EU včetně Německa, Nizozemí a Rakouska také <a href="https://www.reuters.com/world/six-countries-urge-eu-not-stop-deportations-afghanistan-belgium-says-2021-08-10/">poslalo</a> Evropské komisi na začátku srpna&nbsp;2021 dopis, v němž varovalo před zastavením deportací odmítnutých afghánských žadatelů o azyl, a to i přes postup Talibanu v jejich domovině. Německo spolu s dalším signatářem dopisu Nizozemskem však poté <a href="https://www.reuters.com/world/europe/eu-countries-odds-migrant-returns-afghan-conflict-grows-2021-08-11/">oznámily</a>, že kvůli vývoji konfliktu nepřijaté Afghánce prozatím deportovat nebudou. Rakousko svůj postoj však <a href="https://www.reuters.com/world/europe/eu-countries-odds-migrant-returns-afghan-conflict-grows-2021-08-11/">nezměnilo</a> a rakouský kancléř Sebastian Kurz <a href="https://www.politico.eu/article/sebastian-kurz-austria-pm-wont-take-in-any-more-afghanistan-refugees-taliban/">vyloučil</a> přijímání lidí prchajících z Afghánistánu s tím, že se to během jeho kancléřství nestane. Řecký ministr pro migraci, jehož země kvůli své poloze při minulé krizi <a href="https://zpravy.aktualne.cz/zahranici/grafika-reseni-migracni-krize/r~1a7e43b8e45911e59e52002590604f2e/">čelila</a> silnému náporu migrantů a je dalším signatářem dopisu, <a href="https://www.reuters.com/world/europe/eu-countries-odds-migrant-returns-afghan-conflict-grows-2021-08-11/">řekl</a>, že „<i>EU není připravená a nemá kapacity na zvládnutí další velké migrační krize</i>“.</p>