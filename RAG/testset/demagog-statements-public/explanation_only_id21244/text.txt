<p>Petr Fiala zde v&nbsp;Otázkách Václava Moravce odpovídal na <a href="https://www.ceskatelevize.cz/porady/1126672097-otazky-vaclava-moravce/221411030501017/#t=48m28s">otázku</a> (video, čas 48:28), která zmiňovala, že ve sněmovních volbách propadly hlasy více než milionu voličů, kteří tak nejsou reprezentováni v&nbsp;Poslanecké sněmovně. Petr Fiala uvedl (čas 49:22), že <i>„dobrá vláda vládne pro všechny, i&nbsp;pro ty, kteří ji nevolili“</i>. Tento svůj postoj pak ilustruje odkazem na svůj starší výrok z&nbsp;volebního štábu, který je obsahem ověřovaného výroku.</p><p>Petr Fiala ve volebním štábu koalice SPOLU vystoupil 9.&nbsp;října s&nbsp;prvním povolebním projevem, kdy <a href="https://ct24.ceskatelevize.cz/domaci/3383514-zmeny-je-tady-my-jsme-ji-slibili-my-ji-udelame-rekl-lidr-spolu-fiala">řekl</a> (video, čas 1:52): <i>„(…) Já bych vás chtěl v&nbsp;této souvislosti o&nbsp;něco poprosit. Všechny, kteří se na nás díváte. Je jedno, koho jste volili, je jedno, jaké máte politické preference. V&nbsp;první řadě jsme všichni občani České republiky, kteří zde chtějí žít a&nbsp;chceme tu žít pospolu, jako sousedi, jako přátelé, jako kolegové. To je totiž to, co nás všechny spojuje“.</i></p><p>Dodejme, že koalice SPOLU <a href="https://www.volby.cz/pls/ps2021/ps124?xjazyk=CZ&amp;xkraj=0&amp;xstrana=13&amp;xv=1">tvořená</a> ODS, TOP 09 a&nbsp;KDU-ČSL ve volbách do Poslanecké sněmovny Parlamentu ČR získala <a href="https://www.volby.cz/pls/ps2021/ps2?xjazyk=CZ">27,79&nbsp;%</a> hlasů, a skončila tak první.</p>