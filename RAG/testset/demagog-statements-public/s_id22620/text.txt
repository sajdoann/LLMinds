výrok:
V minulosti jsou tady judikáty, kdy ten Ústavní soud třeba konstatoval, že například na tom legislativním procesu shledal nějaké pochybnosti, ale neměnil tu podstatu nebo řekl, že ta podstata má nějaké vady z pohledu Ústavního soudu, ale dal třeba nějaký termín, případně řekl, jakým způsobem by viděl tu nápravu.
dodatečný kontext:
<p><strong>Kontext&nbsp;</strong></p><p>Ministr práce a sociálních věcí Marian Jurečka mluví o možném rozhodnutí Ústavního soudu (ÚS) ve věci nově přijatého snížení valorizace důchodů v červnu 2023. V současnosti hnutí ANO <a href="https://www.youtube.com/watch?v=WqIebm42vdI">pracuje</a> (video) na stížnosti (resp. <a href="https://www.zakonyprolidi.cz/cs/1993-182#p64-1">návrhu</a> na <a href="https://www.zakonyprolidi.cz/cs/1993-1#cl87-1-a">zrušení</a> zákona), kterou chce napadnout novelu zákona o valorizaci důchodů. K podání se chce <a href="https://ct24.ceskatelevize.cz/domaci/3572040-na-ustavni-soud-se-opozice-obrati-jakmile-zmena-valorizace-duchodu-vyjde-ve-sbirce">přidat</a> i hnutí SPD.&nbsp;</p><p>Uveďme, že kvůli nově přijaté novele zákona, kterou <a href="https://ct24.ceskatelevize.cz/domaci/3572110-prezident-pavel-podepsal-snizeni-cervnove-mimoradne-valorizace-duchodu">podepsal</a> i prezident Petr Pavel, se při mimořádné valorizaci penzí v červnu <a href="https://www.seznamzpravy.cz/clanek/domaci-politika-opozice-uz-sepisuje-ustavni-stiznost-k-duchodum-hotova-bude-ale-az-v-kvetnu-228022">zvýší</a> důchody v průměru jen o 760 Kč (<a href="https://odok.cz/portal/services/download/attachment/ALBSCP3NBAM8/">.doc</a>, str.&nbsp;1). Podle dříve platných <a href="https://demagog.cz/vyrok/22604">pravidel</a> přitom měl průměrný důchod narůst o <a href="https://www.penize.cz/starobni-duchod/439182-zvyseni-duchodu-v-cervnu-spocitejte-si-rozdil-valorizace">1 770 Kč</a>. Podle <a href="https://www.vlada.cz/cz/media-centrum/aktualne/vlada-schvalila-upravene-parametry-valorizace-duchodu--prumerny-starobni-duchodce-dostane-o-760-korun-vice-203160/">vlády</a> je změna nutná, protože bez úprav by v tomto roce došlo nárůstu k „<i>deficitu veřejných financí o více než 34 miliard korun“</i>. Nyní vláda počítá s tím, že výdaje na důchody vzrostou pouze o 15 miliard Kč (<a href="https://odok.cz/portal/services/download/attachment/ALBSCP3NBAM8/">.doc</a>, str. 5–6).</p><p>Opozice <a href="https://ct24.ceskatelevize.cz/domaci/3572110-prezident-pavel-podepsal-snizeni-cervnove-mimoradne-valorizace-duchodu">uvádí</a> více důvodů pro podání návrhu Ústavnímu soudu. Jako první je tzv. <a href="https://cit.vfu.cz/ppoz/okruhypdf/1pravnipredpisyzakladnipojmyadruhypravnichpredpisu.pdf">retroaktivita</a> (.pdf, str. 2–3), neboli zpětná účinnost. Opoziční hnutí <a href="https://www.seznamzpravy.cz/clanek/domaci-politika-opozice-uz-sepisuje-ustavni-stiznost-k-duchodum-hotova-bude-ale-az-v-kvetnu-228022">tvrdí</a>, že v případě novely byla změna právního předpisu schválena až po spuštění <a href="https://www.zakonyprolidi.cz/cs/1995-155#p67-3">mechanismu</a> valorizace. „<i>Domníváme se, že vznikl 31. ledna," </i><a href="https://www.seznamzpravy.cz/clanek/domaci-politika-opozice-uz-sepisuje-ustavni-stiznost-k-duchodum-hotova-bude-ale-az-v-kvetnu-228022">odůvodňuje</a> Alena Schillerová retroaktivitu jako jeden z pilířů připravovaného návrhu, protože novela vstoupila v <a href="https://www.zakonyprolidi.cz/cs/2023-71">účinnost</a> až po zmíněném datu, konkrétně 20. března 2023.</p><p>Jako druhý důvod pro podání návrhu na zrušení novely hnutí ANO <a href="https://www.seznamzpravy.cz/clanek/domaci-politika-opozice-uz-sepisuje-ustavni-stiznost-k-duchodum-hotova-bude-ale-az-v-kvetnu-228022">uvádí</a> vládou vyhlášený stav legislativní nouze, díky kterému se předložený vládní návrh <a href="https://www.psp.cz/sqw/hp.sqw?k=314">projednává</a> ve zkráceném jednání. Takový stav lze podle <a href="https://www.zakonyprolidi.cz/cs/1995-90#f1609384">zákona</a> č. 90/1995 Sb., o jednacím řádu Poslanecké sněmovny, <a href="https://www.zakonyprolidi.cz/cs/1995-90#p99-1">vyhlásit</a> v mimořádné chvíli, „<i>kdy jsou zásadním způsobem ohrožena základní práva a svobody občanů nebo bezpečnost státu nebo kdy státu hrozí značné hospodářské škody</i>". Opozice chce vyvrátit <a href="https://web.archive.org/web/20230403130212/https://www.ceskenoviny.cz/zpravy/2329976">argument</a> vlády, že byl stav legislativní nouze vyhlášen právě kvůli riziku „velkých hospodářských škod“, jelikož se <a href="https://www.seznamzpravy.cz/clanek/domaci-politika-opozice-uz-sepisuje-ustavni-stiznost-k-duchodum-hotova-bude-ale-az-v-kvetnu-228022">domnívá</a>, že to bylo neoprávněné.&nbsp;</p><p>Opoziční strany <a href="https://www.seznamzpravy.cz/clanek/domaci-politika-opozice-uz-sepisuje-ustavni-stiznost-k-duchodum-hotova-bude-ale-az-v-kvetnu-228022">mohou</a> návrh podat od 20. března, kdy novela <a href="https://www.zakonyprolidi.cz/cs/2023-71">vyšla</a> ve <a href="https://www.psp.cz/sqw/historie.sqw?o=9&amp;t=392">Sbírce zákonů</a>. Podle předsedkyně poslaneckého klubu ANO Aleny Schillerové by se návrh k ÚS mohl <a href="https://www.seznamzpravy.cz/clanek/domaci-politika-opozice-uz-sepisuje-ustavni-stiznost-k-duchodum-hotova-bude-ale-az-v-kvetnu-228022">dostat</a> začátkem května. Místopředseda hnutí Radek Vondráček 19. března <a href="https://www.seznamzpravy.cz/clanek/domaci-politika-opozice-uz-sepisuje-ustavni-stiznost-k-duchodum-hotova-bude-ale-az-v-kvetnu-228022">uvedl</a>, že by se tak mohlo stát už do měsíce.</p><p>Ústavní soud pak po projednání návrhu <a href="https://www.zakonyprolidi.cz/cs/1993-182#p70-1">rozhodne</a>, zda zákon nebo jeho jednotlivá ustanovení jsou v rozporu s ústavou. V případě, že byl porušen ústavní pořádek, může soud zrušit daný zákon (v tomto případě <a href="https://www.psp.cz/sqw/historie.sqw?o=9&amp;t=392">novelu</a> zákona o nižší valorizaci důchodů) a přikázat příslušnému státnímu orgánu, aby obnovil stav před porušením Ústavy. V minulosti se však stalo, že ačkoliv ÚS rozhodnutí za protiústavní nepovažoval, zveřejnil tzv.<i> obiter dictum</i>, což je <a href="https://www.ceska-justice.cz/2020/04/praha-7-ustavni-stiznost-kvuli-koronavirovym-opatrenim-nestahne-jde-nam-judikat-budoucna-tvrdi-starosta-i-pravnici/">neautoritativní</a> vyjádření nad rámec základního odůvodnění (<a href="https://www.jurisprudence.cz/cz/casopis/obiter-dictum-a-jeho-misto-a-funkce-v-ceskem-pravnim-systemu.dm-547.pdf">.pdf</a>, str. 11).&nbsp;</p><p><strong>Nález k vyhlášení nouzového stavu</strong></p><p>Marian Jurečka zmiňuje judikát, kdy ÚS shledal pochybnosti ve způsobu prodloužení nouzového stavu. Tak se například <a href="https://www.irozhlas.cz/zpravy-domov/ustavni-soud-zamitl-zadost-senatoru-unor-nouzovy-stav_2103251028_btk">stalo</a> v březnu 2021. ÚS se tehdy zabýval návrhem skupiny senátorů na zrušení usnesení <a href="https://www.vlada.cz/cz/clenove-vlady/historie-minulych-vlad/prehled-vlad-cr/1993-2018-cr/andrej-babis-ii/prehled-clenu-vlady-andreje-babise-27-6-2018-trva-175411/">vlády</a> Andreje Babiše (ANO) kvůli vyhlášení nouzového stavu na žádost hejtmanů, k němuž došlo bezprostředně poté, co <a href="https://www.irozhlas.cz/zpravy-domov/koronavirus-v-cesku-nouzovy-stav-senat_2102171308_pj">Sněmovnou</a> neprošel návrh na prodloužení předešlého nouzového stavu.</p><p>Ústavní soud návrh odmítl (<a href="https://www.usoud.cz/fileadmin/user_upload/Tiskova_mluvci/Publikovane_nalezy/2021/Usneseni/Pl._US_12_21_vcetne_disentu.pdf">.pdf</a>, str. 1) s tím, že není v jeho kompetenci o takovém návrhu rozhodnout (.pdf, str. 7. 12). Ovšem jako <i>obiter dictum </i>uvedl (<a href="https://www.usoud.cz/fileadmin/user_upload/Tiskova_mluvci/Publikovane_nalezy/2021/Usneseni/Pl._US_12_21_vcetne_disentu.pdf">.pdf</a>, str. 7), že „<i>nelze ‚nově‘ vyhlásit nouzový stav vládou od okamžiku, kdy ‚povolený‘ nouzový stav skončil a Poslanecká sněmovna s jeho prodloužením nesouhlasila</i>“. V rámci <i>obiter dictum </i>tedy Ústavní soud může podat nezávazné vyjádření (<a href="https://www.jurisprudence.cz/cz/casopis/obiter-dictum-a-jeho-misto-a-funkce-v-ceskem-pravnim-systemu.dm-547.pdf">.pdf</a>, str. 11) či doporučení k legislativnímu procesu.&nbsp;</p><p>Doplňme, že moderátorka se v debatě ministra Jurečky ptala na variantu B v případě, že by Ústavní soud novelu „smetl“, tedy kdyby ji uznal za protiústavní, a tím pádem přikázal vládě, aby obnovil stav před porušením ústavní soustavy. V takovém případě by se nestala situace, kterou popisuje Marian Jurečka, že by ÚS „<i>neměnil tu podstatu" </i>novely. Jelikož jsou rozhodnutí Ústavního soudu <a href="https://www.usoud.cz/postaveni-a-pravomoci">závazná</a>, <a href="https://www.zakonyprolidi.cz/cs/2023-71">novelizovaný </a>zákon by se musel vrátit do původní podoby.</p><p><strong>Nález k novele pandemického zákona</strong></p><p>V roce 2022 Ústavní soud rozhodl (<a href="https://www.usoud.cz/fileadmin/user_upload/Tiskova_mluvci/Publikovane_nalezy/2022/Pl._US_7_22_na_web.pdf">.pdf</a>) v obdobném případu, kdy skupina poslanců v čele s Radkem Vondráčkem (ANO) napadla <a href="https://www.psp.cz/sqw/historie.sqw?o=9&amp;t=127">použití</a> stavu legislativní nouze k projednání <a href="http://www.zakonyprolidi.cz/cs/2022-39">novely</a> pandemického zákona (zákon č. 39/2022 Sb.) na začátku roku 2022. Ústavní soud v září 2022 návrh opozičních poslanců zamítl (<a href="https://www.usoud.cz/fileadmin/user_upload/Tiskova_mluvci/Publikovane_nalezy/2022/Pl._US_7_22_na_web.pdf">.pdf</a>, str. 1), ve svém nálezu nicméně uvedl (str. 24), že <i>„proces vedoucí k přijetí zákona č. 39/2022 Sb. nelze považovat – v podústavní rovině – za bezvadný“</i> a na okraj poznamenal, že <i>„přezkoumávaný legislativní proces a jeho průběh lze považovat za odraz současné politické kultury, jejíž stav je vyznačován mimo jiné četnými obstrukčními jednáními, chaotickým pořadem a průběhem schůzí, jakož i nepružností zákonodárného procesu".</i></p><p><strong>Závěrečné hodnocení&nbsp;</strong>&nbsp;</p><p>Marian Jurečka pravdivě uvádí, že v minulosti při zamítnutí návrhů na zrušení zákona Ústavní soud uváděl nezávazná vyjádření, tzv. obiter dictum, ve kterých například shledal pochybnosti v legislativním procesu. Z tohoto důvodu výrok hodnotíme jako pravdivý.</p>