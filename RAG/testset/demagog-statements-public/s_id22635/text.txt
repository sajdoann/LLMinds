výrok:
My jsme řekli, že důchodovou reformou chceme zabezpečit, za prvé to, abychom pro generaci čtyřicátníků, třicátníků a mladších lidí, i do budoucna garantovali důstojné důchody, aby tady byl férový systém, aby byl udržitelný, pro stávající důchodce a lidé v předdůchodovém věku, kteří jsou 50 plus, se nic zásadního měnit nebude.
dodatečný kontext:
<p>Ministr práce a&nbsp;sociálních věcí Marian Jurečka již v&nbsp;únoru <a href="https://www.novinky.cz/clanek/ekonomika-jurecka-duchodovy-vek-bude-podle-profese-a-vzdelani-40422115">zmiňoval</a>, že se v&nbsp;rámci <a href="https://ct24.ceskatelevize.cz/domaci/3564561-dnesni-tricatniky-ceka-penze-v-68-letech-ukazuje-interni-dokument-ministerstva-prace">plánované</a> důchodové <a href="https://ct24.ceskatelevize.cz/ekonomika/3455032-vlada-chysta-zmenu-duchodoveho-systemu-navrhuje-drivejsi-penzi-u-narocnych-profesi">reformy</a> nebude měnit nic pro lidi, kteří se narodili před rokem 1973. O&nbsp;několik dní později se ministr Jurečka <a href="https://ct24.ceskatelevize.cz/ekonomika/3565087-posun-duchodoveho-veku-nad-65-let-se-podle-fialy-tykal-tech-kdo-pujdou-do-penze-za">vyjádřil</a> i&nbsp;směrem k&nbsp;mladším generacím: <i>„Kdybychom pokračovali a&nbsp;neudělali nic tak, jako to udělali naši předchůdci, tak prostě mladí lidé slušnou penzi mít nebudou.“</i></p><p>Podobně se v&nbsp;únoru pro Českou televizi <a href="https://ct24.ceskatelevize.cz/ekonomika/3565087-posun-duchodoveho-veku-nad-65-let-se-podle-fialy-tykal-tech-kdo-pujdou-do-penze-za">vyjadřoval</a> i&nbsp;předseda vlády Petr Fiala, který konkrétně hovořil o&nbsp;<a href="https://www.irozhlas.cz/zpravy-domov/duchod-odchod-68-let-cesi-penze-vek-duchodci_2302122005_ula">případném</a> posunu odchodu do důchodu: <i>„Nemůže se to týkat lidí, kteří mají před penzí. To je vyloučeno. (…) Muselo by to být dlouhodobé – pro lidi, kteří půjdou do penze třeba za dvacet, třicet let.“</i></p><p>O&nbsp;důchodové reformě mluvil také ministr financí Zbyněk Stanjura (ODS) v&nbsp;pořadu Interview ČT24, a&nbsp;to už v&nbsp;lednu, kdy konkrétně <a href="https://ct24.ceskatelevize.cz/domaci/3558744-vlada-lidem-penize-nedava-jen-jim-bere-mene-rika-stanjura">řekl</a> (video, čas&nbsp;27:57): <i>„Nebude se to pravděpodobně, případná změna pravidel, týkat lidí, kteří mají pár let do penze, protože (…) nedostanou dostatek času, aby například změnili své chování, například víc šetřili. Bude se to týkat generace především asi 50&nbsp;mínus, možná 45&nbsp;mínus.“</i></p>