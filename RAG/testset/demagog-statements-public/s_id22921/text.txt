výrok:
Pokud se podíváme na nárůst počtu cizinců obecně v naší společnosti, tak v roce 2020 tvořil počet cizinců v naší společnosti nějakých 6,5 %. V současné době je to asi 11,5 %, 11–11,5 %, je to dvojnásobně vyšší počet cizinců. Trestná činnost cizinců v roce 2020 byla 8,5 %, v letošním roce je to 11,5 %.
dodatečný kontext:
<p>Ministr vnitra Vít Rakušan tímto výrokem reaguje na <a href="https://demagog.cz/vyrok/22915">slova</a> Tomia Okamury, který mluvil o&nbsp;kriminalitě cizinců a&nbsp;zmínil, že v&nbsp;loňském roce nejvíce přestupků spáchaných cizinci připadalo na ukrajinské občany. Rakušan ve své odpovědi uvedl, že při <a href="https://demagog.cz/vyrok/22920">nárůstu</a> počtu Ukrajinců žijících v&nbsp;Česku je logické, že <i>„se i&nbsp;v&nbsp;téhle skupině zvyšuje trestná činnost“</i>. Na námi ověřovaném výroku přitom ilustruje, že nárůst kriminality spáchané cizinci neodpovídá celkovému nárůstu cizinců žijících v&nbsp;Česku.</p><p><strong>Počet cizinců</strong> <strong>v&nbsp;ČR</strong></p><p>Podle Českého statistické úřadu (ČSÚ) v&nbsp;roce 2020 na území ČR žilo celkem 10&nbsp;701&nbsp;777&nbsp;obyvatel (<a href="https://www.czso.cz/documents/11350/121768518/oby032221.xlsx/a8c817b5-693f-4cbd-8462-ca838eaed251?version=1.0">.xlsx</a>). Toto číslo přitom <a href="https://www.czso.cz/csu/czso/pocet_obyvatel_m">zahrnuje</a> jak občany ČR, tak i&nbsp;cizince. Výroční zpráva Ministerstva vnitra o&nbsp;stavu veřejné správy pak uvádí, že na konci roku v&nbsp;Česku pobývalo 634&nbsp;790&nbsp;cizinců (<a href="https://www.mvcr.cz/soubor/vyrocni-zprava-o-stavu-verejne-spravy-v-cr-v-r-2020.aspx">.pdf</a>, str.&nbsp;34). Zastoupení cizinců ve společnosti tak koncem roku 2020 činilo přibližně 5,9&nbsp;% (<a href="https://www.mvcr.cz/migrace/soubor/zprava-o-situaci-v-oblasti-migrace-a-integrace-cizincu-na-uzemi-ceske-republiky-v-roce-2021.aspx">.pdf</a>, str.&nbsp;77).</p><p>Poslední data o&nbsp;počtu obyvatel <a href="https://www.czso.cz/csu/czso/cri/pohyb-obyvatelstva-1-ctvrtleti-2023">zveřejnil</a> ČSÚ k&nbsp;<a href="https://web.archive.org/web/20230901124029/https:/www.czso.cz/csu/czso/obyvatelstvo_lide">31.&nbsp;březnu</a> 2023, kdy měla republika 10&nbsp;850&nbsp;620&nbsp;obyvatel. Ke stejnému datu bylo podle Ministerstva vnitra evidováno celkem 1&nbsp;010&nbsp;692&nbsp;osob cizí státní příslušnosti (<a href="https://www.mvcr.cz/migrace/soubor/ctvrtletni-zpravy-o-situaci-v-oblasti-migrace-dokumenty-ctvrtletni-zprava-o-migraci-i-2023.aspx">.pdf</a>, str.&nbsp;1), a&nbsp;podíl cizinců tedy byl 9,3&nbsp;%. Pro úplnost doplňme, že podle později zveřejněných <a href="https://web.archive.org/web/20230914150552/https:/www.czso.cz/csu/czso/obyvatelstvo_lide">dat</a> na konci června tento podíl dosahoval 9,5&nbsp;% (<a href="https://www.mvcr.cz/soubor/zpravy-o-migraci-ctvrtletni-zprava-o-migraci-ii-2023.aspx">.pdf</a>, str.&nbsp;1).</p><p>Vít Rakušan tedy v&nbsp;případě roku 2020 i&nbsp;2023 neuvádí zcela přesná čísla, zejména v&nbsp;případě podílu cizinců v&nbsp;celkové populaci Česka, má ale pravdu v&nbsp;tom, že se počet cizinců zhruba zdvojnásobil. Co se týče procentuálního vyjádření, ke konci března 2023 se ve srovnání s&nbsp;rokem 2020 zastoupení cizinců v&nbsp;populaci zvýšilo o&nbsp;3,4&nbsp;procentního bodu.</p><figure class="embed"><iframe style="border:none;min-width:100% !important;width:0;" data-external="1" height="400" frameborder="0" scrolling="no" src="https://datawrapper.dwcdn.net/O5jxd/4/" id="datawrapper-chart-O5jxd" aria-label="Column Chart" title="Populační vývoj ČR"></iframe><script type="text/javascript">!function(){"use strict";window.addEventListener("message",(function(a){if(void 0!==a.data["datawrapper-height"]){var e=document.querySelectorAll("iframe");for(var t in a.data["datawrapper-height"])for(var r=0;r<e.length;r++)if(e[r].contentWindow===a.source){var i=a.data["datawrapper-height"][t]+"px";e[r].style.height=i}}}))}();</script></figure><p>Zdroje: Český statistický <a href="https://www.czso.cz/csu/czso/cri/pohyb-obyvatelstva-1-ctvrtleti-2023">úřad</a> (<a href="https://www.czso.cz/documents/10180/191186709/1300702303.xlsx/91ca700f-150f-44ff-80a2-f8f8de53cce2?version=1.1">.xlsx</a>), Ministerstvo vnitra (.<a href="https://www.mvcr.cz/soubor/vystupy-a-souvisejici-vyrocni-zprava-o-stavu-verejne-spravy-v-cr-v-r-2022.aspx">pdf</a>, str.&nbsp;37; <a href="https://www.mvcr.cz/migrace/soubor/ctvrtletni-zpravy-o-situaci-v-oblasti-migrace-dokumenty-ctvrtletni-zprava-o-migraci-i-2023.aspx">.pdf</a>, str.&nbsp;1).</p><p><strong>Trestná činnost cizinců</strong></p><p>Statistické přehledy o&nbsp;kriminální činnosti pravidelně <a href="https://www.policie.cz/statistiky-kriminalita.aspx">zveřejňuje</a> Policie&nbsp;ČR. Pro výpočet podílu cizinců na trestné činnosti využíváme dva údaje&nbsp;– počet <a href="https://www.policie.cz/clanek/statisticke-prehledy-kriminality-za-rok-2023.aspx">objasněných</a> trestných činů, tedy takových, kdy k&nbsp;zahájení i&nbsp;dokončení trestního řízení došlo ve stejném roce. Druhým údajem je pak počet skutků, který z&nbsp;těchto objasněných trestných činů spáchali cizinci (<a href="https://www.policie.cz/soubor/2023-06-cerven-sest-01a-xlsx.aspx">.xlsx</a>).</p><p>Statistika za rok 2020 (<a href="https://www.policie.cz/soubor/2020-12-prosinec-sest-01a-xlsx.aspx">.xlsx</a>) uvádí, že policie v&nbsp;daném roce evidovala celkem 6&nbsp;350 trestných činů spáchaných cizinci, zatímco celkový počet objasněných trestných činů dosáhl hodnoty 77&nbsp;786. Cizinci tak byli v&nbsp;roce 2020 odpovědní za přibližně 8,2&nbsp;% trestných činů, v&nbsp;jejichž případě policie zjistila pachatele.</p><p>Zatím poslední <a href="https://web.archive.org/web/20230829200433/https:/www.policie.cz/clanek/statisticke-prehledy-kriminality-za-rok-2023.aspx">policejní</a> <a href="https://www.policie.cz/clanek/statisticke-prehledy-kriminality-za-rok-2023.aspx">statistika</a> přehledu kriminální činnosti (<a href="https://www.policie.cz/soubor/2023-06-cerven-sest-01a-xlsx.aspx">.xlsx</a>) mapuje období od začátku ledna do konce června 2023. Uvádí, že za toto období bylo spácháno celkem 4&nbsp;151&nbsp;trestných činů, ze kterých byli obviněni cizinci. Celkový počet objasněných trestných činů byl 38&nbsp;233. Cizinci tak v&nbsp;první polovině roku 2023 byli odpovědní za přibližně 10,9&nbsp;% objasněných trestných činů. Ve srovnání s&nbsp;rokem 2022 tak tento podíl narostl o&nbsp;přibližně 2,7&nbsp;procentního bodu.</p><figure class="embed"><iframe style="border:none;min-width:100% !important;width:0;" data-external="1" height="400" frameborder="0" scrolling="no" src="https://datawrapper.dwcdn.net/32TJe/6/" id="datawrapper-chart-32TJe" aria-label="Column Chart" title="Vývoj kriminality v ČR"></iframe><script type="text/javascript">!function(){"use strict";window.addEventListener("message",(function(a){if(void 0!==a.data["datawrapper-height"]){var e=document.querySelectorAll("iframe");for(var t in a.data["datawrapper-height"])for(var r=0;r<e.length;r++)if(e[r].contentWindow===a.source){var i=a.data["datawrapper-height"][t]+"px";e[r].style.height=i}}}))}();</script></figure><p><strong>Závěr</strong></p><p>V&nbsp;roce 2020 podíl cizinců v&nbsp;populaci činil 5,9&nbsp;% a&nbsp;k&nbsp;31.&nbsp;březnu letošního roku se jednalo o&nbsp;9,3&nbsp;%. Podle dat Policie&nbsp;ČR se cizinci na trestné činnosti v&nbsp;roce 2020 podíleli z&nbsp;8,2&nbsp;%, zatímco v&nbsp;prvním pololetí roku 2023 z&nbsp;10,9&nbsp;%.&nbsp;</p><p>Ministr vnitra tedy uvádí mírně nepřesné údaje, ve srovnání se skutečnými daty se nicméně většina z&nbsp;nich pohybuje ještě v&nbsp;rámci námi tolerované <a href="https://www.google.com/search?client=avast-a-2&amp;q=10+%25+odchylka+demagog&amp;oq=10+%25+odchylka+demagog&amp;aqs=avast..69i57.7102j0j1&amp;ie=UTF-8">10%</a> odchylky. Do ní se nevešel jen Rakušanem zmiňovaný podíl cizinců v&nbsp;české populaci (v&nbsp;jehož případě dosahuje odchylka 18&nbsp;%).&nbsp;</p><p>Na základě těchto dat lze také za správný označit Rakušanův závěr, že nárůst počtu cizinců (o&nbsp;3,4&nbsp;p. b.) neodpovídá nárůstu podílu cizinců na trestné činnosti (o&nbsp;2,7&nbsp;p. b.).&nbsp;</p><p>Z&nbsp;uvedených důvodů proto výrok Víta Rakušana hodnotíme jako pravdivý, kvůli mírně nepřesným údajům ovšem jako pravdivý s&nbsp;výhradou.</p>