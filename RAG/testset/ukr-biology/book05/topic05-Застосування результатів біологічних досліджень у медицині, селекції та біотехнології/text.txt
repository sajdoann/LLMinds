Тема 9


Досягнення селекції деяких домашніх тварин


Вид
Кількість порід
Вид
Кількість порід


Коза
665
Собака
337


Вівця
1385
Кішка
58


Курка
1671
Велика рогата худоба
1196


Качка
278
Кінь
828


Гуска
205
Свиня
610


Досягнення селекції деяких культурних рослин


Вид
Кількість сортів
Вид
Кількість сортів


Яблуня
2500
Рис
40000


Груша
3000
Батат
7000


Манго
283
Томат
10000


Вишня
1200
Банан
1000


Огірок
7000
Перець чілі
6200


Наочним доказом ефективної роботи селекціонерів є зростання се-
редньої врожайності сільськогосподарських культур у різних країнах 
(мал. 44.2, 44.3). У пшениці були два періоди різкого зростання — 
у середині XIX та в середині XX століть. У картоплі і кукурудзи також 
наявний значний приріст урожайності у 40–60-ті роки XX століття. 
Це було наслідком «Зеленої революції» і дуже добре засвідчує успіхи 
селекційної роботи, побудованої на технологіях класичної генетики.


Урожайність пшениці у Великій Британії за роками 
(ц/га)
Урожайність кукурудзи у США за роками  
(ц/га)


90


100


80


80


70


60


60


40
50


40


30


20


20


10


0


1869 1943 1953 1963 1984 1994 2004 2014


1271
0


1551 1760 1852 1910 1963 1974 1993 2014


Мал. 44.2.  Зміни з часом урожайності пшениці  
у Великій Британії
Мал. 44.3.  Зміни з часом урожайності куку­
рудзи в США


164
.Застосування результатів біологічних досліджень


Мал. 44.5.  Фрагмент картини Джованні 
Станкі «Натюрморт із кавунами» (близько 
1645–1672 рр.)


Мал. 44.4.  Плоди дикого банана містять 
багато насінин, менші за розміром  
і не такі смачні


Ще одним досягненням селекції є покращення якісних показників 
одомашнених видів (мал. 44.4). Наприклад, якщо порівняти кавуни, зобра-
жені на картині XVII століття (мал. 44.5), із сучасними кавунами, можна 
побачити, що чотириста років тому їстівної м’якоті в кавунах було дуже 
мало. Шкірка в них була товстою, а насіння чимало. Сучасні кавуни їсти 
набагато приємніше і зручніше завдяки наполегливій праці селекціонерів.


• На сьогодні картопля і соняшник є важливими харчовими рослинами. Але в той 
період, коли вони потрапили в Європу з Америки, їх не використовували в їжу. 
Обидві ці культури спочатку були декоративними рослинами.


• Перші одомашнені свині потрапили в Європу з Близького Сходу і походили з Азії. 
Але протягом приблизно 500 років ці свині були витіснені одомашненими формами 
європейського кабана. І до початку нашої ери всі свині Європи були вже місцевого 
походження. Лише 300–400 років тому в Європу знову почали завозити свиней 
з Азії і використовувати їх для схрещувань із місцевими породами.
.Селекція в Україні


Установи
Інститут овочівництва i баштанництва  
Національної академії аграрних наук України
Інститут засновано в 1947 році. Розташований  
у с. Селекційне (Харківський район, Харківська область).
Основні напрями діяльності: створення високоякісних і стійких 
проти шкідників, хвороб і абіотичних факторів сортів і гібридів 
овочевих та баштанних культур для відкритого і закритого ґрунту,  
удосконалення технологій їх вирощування та створення  
генетичного банку овочевих і баштанних рослин.


Національний науковий центр «Інститут  
виноградарства і виноробства ім. В. Є. Таїрова» 
Національної академії аграрних наук України
Інститут засновано в 1905 році.  
Розташований у смт Таїрове (Одеська область).
Основні напрями діяльності: створення високоякісних сортів ви­
нограду, удосконалення технологій їх вирощування, забезпечення 
виноградарських господарств якісним посадковим матеріалом, роз­
робка та вдосконалення технологій виноробства.


Інститут олійних культур Національної  
академії аграрних наук України
Інститут засновано в 1977 році. Розташований  
у с. Сонячне (Запорізький район, Запорізька область).
Основні напрями діяльності: створення нових сортів олійних 
культур (соняшника, рицини, сої тощо), розробка та вдосконалення 
технології їх вирощування, захист олійних культур від захворювань 
та шкідників, удосконалення прийомів насінництва олійних культур.


Інститут картоплярства Національної  
академії аграрних наук України
Інститут засновано в 1933 році. Розташований  
у смт Немішаєве (Бородянський район, Київська область).
Основні напрями діяльності: створення високоякісних сортів 
картоплі, удосконалення технологій їх вирощування, насінництво, 
оздоровлення та прискорене вирощування посадкового матеріалу, 
діагностика ураження патогенами.


Інститут кормів та сільського господарства Поділля 
Національної академії аграрних наук України
Інститут засновано в 1973 році. Розташований у м. Вінниця.
Основні напрями діяльності: створення нових сортів і гібридів кор­
мових, зернобобових та інших культур, розробка та вдосконалення 
технології їх вирощування, захист кормових культур від захворю­
вання та шкідників, удосконалення прийомів насінництва кормових, 
зернобобових та інших культур.


166
.Учені-селекціонери
Алексєєва Олена Семенівна (1926–2006)
Видатна українська вчена. Докторка сільськогосподарських наук, 
професорка. Заслужена діячка науки і техніки України. Нагородже­
на орденом Трудового Червоного Прапора та медалями.  
Працювала в галузі селекції гречки. Створила світову колекцію 
генофонду гречки в Україні. Є засновником наукової школи  
вчених із селекції, насінництва та технології вирощування гречки.  
За участі О. С. Алексєєвої засновано Тернопільську науково- 
виробничу систему «Гречка», виведено й передано на сортовипро­
бування 30 сортів гречки, 12 із яких районовано. Авторка понад 
350 наукових праць.


Бордонос Марія Григорівна (1907–1997)
Видатна українська вчена. Кандидатка біологічних наук, старша на­
укова співробітниця. Працювала в галузі селекції цукрового буряка. 
Великою заслугою М. Г. Бордонос є створення нової форми рос­
лини — однонасіннєвого цукрового буряка. Під час політичного 
переслідування генетики в Радянському Союзі на кілька років була 
відсторонена від роботи. Авторка понад 20 наукових праць.


Ремесло Василь Миколайович (1907–1983)
Видатний український учений. Доктор сільськогосподарських наук, 
академік. Працював у галузі селекції пшениці. Великою заслугою 
вченого є розробка та впровадження в селекційну практику методу 
отримання високоврожайних сортів озимої пшениці за підвищеною 
стійкістю до екстремальних умов. Створив і районував 20 сортів 
озимої пшениці, у тому числі відомий сорт «Миронівська-808».  
Автор понад 200 наукових праць. 


Сенченко Григорій Іванович (1917–2006)
Видатний український учений. Доктор сільськогосподарських наук, 
професор. Працював у галузі селекції конопель. Працював у Глухів­
ському НДІ луб’яних культур. Створив і районував 10 сортів коно­
пель. Під його керівництвом уперше у світі було виведено сорти 
коноплі з низьким умістом наркотичних сполук.


Юр’єв Василь Якович (1879–1962)
Видатний український учений. Доктор сільськогосподарських наук, 
академік. Займався питаннями методики й організації селекції,  
сортовипробування і насінництва сільськогосподарських культур.  
Вивів багато сортів озимої і ярої пшениці, проса, кукурудзи тощо. 
Автор майже 100 наукових публікацій.


167
.Тема 9


Сучасні методи селекції


45


Чому досі існує потреба у виведенні нових сортів рос­
лин і порід тварин, хоча існує велике їх різноманіття?  
Які фактори збільшують кількість мутацій у живих орга­
нізмів? Що таке природний добір? Які фактори природного 
добору розглядають у сучасній еволюційній теорії?


Різноманіття методів селекції
Методи селекції рослин, тварин і мікроорганізмів достатньо різно-
манітні, і використовуються вони з урахуванням особливостей біології 
кожної з цих груп. Тому технології селекційних досліджень для всіх 
цих організмів дещо різняться.
Методи селекції можна поділити на класичні методи і методи з ви-
користанням сучасних біотехнологій. Слід відзначити, що класичні 
методи в сучасній селекції продовжують широко використовувати. На-
явність молекулярно-біологічних методів тільки розширила можливості 
селекційної роботи.


Класичні методи селекції організмів


Метод селекції
Сутність методу
Де застосовується


Масовий добір
Добір особин із потрібними ознаками 
без урахування ознак батьків. Найдавні­
ший і найпростіший метод селекції


Переважно в селекції рослин 
і мікроорганізмів. У селекції 
тварин дуже рідко через 
малу кількість у них нащадків


У селекції тварин і рослин


Індивідуальний 
добір
Добір особин із потрібними ознаками 
з урахуванням ознак батьків і складанням 
родоводів (у селекції тварин)


Створення 
чистих ліній
Виведення гомозиготних особин з одна­
ковим генотипом за великою кількістю 
генів


У селекції рослин і тварин. 
У прокаріотів усі лінії чисті, 
бо вони є гаплоїдами


Гібридизація
Схрещування особин із різними геноти­
пами, які є представниками одного виду
У селекції тварин і рослин


Віддалена 
гібридизація
Схрещування особин, які є представни­
ками різних видів
Переважно в селекції 
рослин. У тварин більша 
частина таких гібридів є не­
плідною


168
.Застосування результатів біологічних досліджень


Закінчення таблиці


Метод селекції
Сутність методу
Де застосовується


Схрещування особин однієї породи 
або навіть з однієї родини
У селекції тварин


Споріднене 
схрещування 
(інбридинг)


Схрещування особин різних порід
У селекції тварин


Неспоріднене 
схрещування 
(аутбридинг)


Формування паростків  
на поживному середовищі


Отримання  
зразків тканин


Живцювання


Укорінення 
живців
Висаджування рослин 
у відкритий ґрунт


Мал. 45.1.  Вирощування рослин  
із культури тканин


Деякі методи селекції з використанням  
сучасних біотехнологій
Метод швидкого мікроклонального розмноження
Одним із найбільш перспективних сучасних методів селекції є метод 
швидкого   мікроклонального розмноження . Він полягає у вирощуванні 
культури клітин рослин на поживних середовищах (мал. 45.1). Для цього 
шматочки  калусної (недиференційованої) тканини рослини розміщують 
на поживному середовищі, де під впливом доданих фітогормонів відбува-
ється диференціація клітин і утворюються корінь і пагін нової рослини. 
Метод отримав назву мікроклонального через дуже малі розміри зразків 
тканин (у малини — 2 мм, у хмелю — 0,1 мм тощо), потрібних для ви-
рощування нової рослини. Головними перевагами методу є можливість 
здійснювати дослідження (або вирощувати нові організми) протягом усього 
року незалежно від зовнішніх умов, і це потребує незначної площі. Крім 
того, ця технологія дозволяє швидко розмножувати деревні рослини, яким 
за звичайних умов для розмноження 
потрібно багато років.
До переваг методу належить 
і можливість швидкого розмножен-
ня рослин, які погано розмножують-
ся вегетативно або взагалі не здатні 
до такого виду розмноження. Таким 
чином удається розмножувати, на-
приклад, хвойні рослини, живці 
яких у природі укорінюються вкрай 
повільно (більше року). Значно по-
легшує така технологія і поширен-
ня цікавих генетичних форм для 
селекційної роботи. З одного уні-
кального зразка рослини можна ви-
ростити кілька тисяч екземплярів, 
не змінюючи унікального генотипу 
в процесі статевого розмноження.


169
.Тема 9


Імунні клітини  
(виробники антитіл)
Клітини мієломи 
(ракові)


Злиття імунних  
та ракових клітин
Гібридоми


Розмноження гібридом  
на культурному середовищі
Моноклональні 
антитіла


Мал. 45.2.  Технологія отримання моноклональ­
них антитіл


Метод соматичної гібридизації
Ще один дуже перспективний 
метод, який активно використо-
вується в селекції,— це  соматич-
на гібридизація.  Вона відбувається 
шляхом злиття соматичних клітин. 
Таким способом можна отримувати 
навіть гібриди між тими організма-
ми, які не здатні до схрещування 
(пацюка і миші, вівса і кукурузи 
тощо), або між клітинами різних 
тканин представників одного виду.
Одним із перспективних напря-
мів соматичної гібридизації є отри-
мання  гібридом  (гібридних клітин, 
які створюються шляхом злиття 
лімфоцитів і ракових клітин). Гі-
бридоми використовуються в галузі 
біотехнології під час створення ви-
сокоефективних ліній клітин для 
виробництва цінних препаратів, які 
застосовують для діагностики і лікування багатьох захворювань (онколо-
гічних захворювань, ревматоїдного артриту, бронхіальної астми тощо).
Гібридоми об’єднали в собі здатність лімфоциту утворювати необхід-
ні антитіла (одного типу, так звані моноклональні антитіла) і здатність 
пухлинних клітин безкінечно довго розмножуватись на штучних сере­
довищах. За допомогою гібридом можна отримати антитіла необхідного 
типу в необмежених кількостях (мал. 45.2).


Застосування методів селекції на прикладі цитрусових *
Цитрусові — це велика група рослин із родини Рутові, найвідо-
міші представники якої належать до роду Цитрус ( Citrus ). Лимони, 
мандарини, грейпфрути, апельсини — усі вони є добре відомими пред-
ставниками цього роду рослин.
Цитрусові виникли на території Південно-Східної Азії і були одомаш-
нені в тому ж регіоні. Основними методами селекції в цій групі були гібри-
дизація та відбір мутантних варіантів переважно соматичного походження. 
Крім видів із роду Цитрус, до селекції домашніх рослин цієї групи залу-
чалися представники інших родів із групи цитрусових, таких як кумкват 
або мікранта (деякі дослідники і ці рослини відносять до роду Цитрус).


* Не для обов’язкового вивчення.


170
.Застосування результатів біологічних досліджень


Помело


Цитрон


P 1  та  P 2


«Чисті мандарини» 


Помаранець


Лимон


Ранні гібриди  
мандаринів


Рангпур


Апельсин


Грейпфрут


Грубошкірий 
лимон
Пізні гібриди  
мандаринів


Мал. 45.3.  Схема схрещувань у процесі селекції 
цитрусових


Вихідними формами для се-
лекції цитрусових були три види: 
цитрон ( Citrus medica ), мандарин 
( Citrus reticulata ) і помело ( Citrus 
maxima ). Більшість культурних 
цитрусових (лимони, грейпфрути, 
апельсини тощо) є гібридами цих 
трьох видів. Вони гібридизувалися 
в різній послідовності та різних на-
прямках і містять різний відсоток 
генів кожного з видів (мал. 45.3).
Частина цитрусових є гібрида-
ми двох видів. Так, помаранч є гі-
бридом помело і мандарина, черво-
ний лимон — мандарина і цитрона, 
каламондин — кумквата і мандари-
на. Цікава історія створення різних 
сортів апельсину. Вони походять від єдиного гібриду мандарина, поме-
ло і цитрона, але утворилися в результаті різних соматичних мутацій, 
які могли виникати в певній частині дерева або навіть в окремій гілці. 
А грейпфрут утворився в результаті гібридизації апельсина і помело.
Досить заплутаною виявилася генетична історія мандаринів. Їх мож-
на поділити на три групи. Перша з них утворена мандарином Тачибану 
та кількома китайськими сортами. Її представники є вихідною формою 
для цитрусових і не мають ознак схрещування з іншими видами. Друга 
і третя групи сортів мандаринів виникли в результаті гібридизації манда-
ринів першої групи з помело. Вони різняться між собою за вмістом генів 
помело. У мандаринів другої групи таких генів до 10 %, а в мандаринів 
третьої — від 12 до 38 %.
.Тема 9


Явище гетерозису


46


Що таке гібридизація? Що таке гомозигота? Що таке 
гетерозигота? Що таке чиста лінія? Для чого здійсню­
ють штучне запилення? Що таке епігенетика? Які існують 
типи схрещування?


Перше покоління 
гібридів


Друге покоління 
гібридів


Батьківські 
форми


Третє покоління 
гібридів


Четверте покоління 
гібридів


Якість


Покоління


Мал. 46.1.  Прояв ефекту гетерозису та його по­
ступове зникнення в гібридів кукурудзи


Що таке гетерозис
Ще здавна люди помітили одну цікаву закономірність. Якщо схре-
щувати різні породи тварин або сорти рослин, то можна отримати 
нащадків, які будуть перевищувати за певними ознаками обох своїх 
батьків. Але тривалий час такі результати не вдавалося передбачити, 
бо інколи ефект спостерігався, а інколи ні.
Ситуацію вдалося зрушити з місця тільки з початком наукової ор-
ганізації селекційного процесу. Саме тоді й було доведено, що перше 
покоління гібридів, одержаних у результаті неспорідненого схрещу-
вання, має цілу низку цінних показників, за якими воно значно пере-
вищує обох своїх батьків. Такими показниками були життєздатність, 
продуктивність, ріст, стійкість до захворювань тощо. Для опису цього 
ефекту американський генетик Г. Шелл запропонував термін «гетеро-
зис» (1914). Характерною рисою гетерозису було те, що найбільше він 
проявлявся в першому поколінні 
гібридів. У наступних поколіннях 
(другому, третьому тощо) прояв ге-
терозису поступово зменшувався, 
а потім і зовсім зникав (мал. 46.1).
У рослин розрізняють три 
основні типи гетерозису відповідно 
до тих показників, які спостеріга­
ю­ться в певного гібриду найбіль-
ше: репродуктивний, соматичний 
та адаптивний.  Репродуктивний  
гетерозис проявляється у збіль-
шенні виробництва насіння і вро-
жайності. Рослини із  соматичним  
гетерозисом мають значно більшу 


172
.Застосування результатів біологічних досліджень


Гіпотеза домінування
Гіпотеза наддомінування


Батьківські лінії
Батьківські лінії


AAbbccddEE
AA


aaBBCCDDee
aa


Aa


AaBbCcDdEe


Гетерозисний 
гібрид
Гетерозисний 
гібрид


Aa > AA


Мал. 46.2.  Гіпотези, які пояснюють ефект гетерозису


вегетативну масу та більші лінійні розміри.  Адаптивний  гетерозис про-
являється у збільшенні стійкості рослин до дії несприятливих факторів 
середовища (як фізичних, так і біологічних).


Генетичні основи гетерозису
Для пояснення явища гетерозису було запропоновано дві основні 
гіпотези, які, до речі, не виключали одна одну (мал. 46.2). Перша 
з них —  гіпотеза домінування . Основна її ідея — блокування дії ре-
цесивних алелів генів, які зумовлюють несприятливий ефект, домі-
нантними алелями цього ж гена. Гіпотеза виходила з того, що у двох 
батьківських лініях у стані гомозиготи за рецесивним алелем будуть 
перебувати різні гени. І після схрещування більшість генів матиме хоч 
один домінантний алель, який не дасть проявитися негативному впливу 
рецесивного алеля. Ця гіпотеза добре пояснювала той факт, що ефект 
гетерозису починав різко знижуватися вже у другому поколінні гібри-
дів і через кілька поколінь зникав узагалі.
Другою була  гіпотеза переваги (наддомінування) . Вона стверджу-
вала, що перевагу гетерозисним гібридам дають унікальні комбінації 
алелей, які утворювалися в результаті такого схрещування, тобто гете-
розигота  Аа  дає більший ефект, ніж гомозиготи  АА  або  аа . Ця гіпотеза 
теж адекватно пояснювала зменшення ефекту гетерозису в наступних 
поколіннях гібридів.
Тривалі дослідження виявили деяку перевагу гіпотези домінуван-
ня. Але і гіпотеза переваги отримала кілька експериментальних під-
тверджень на свою користь. А вже у XXI столітті з’явилися дані, які 
свідчать про значний внесок у це явище епігенетичних механізмів.


Практичне значення гетерозису
Явище гетерозису широко використовується в сільськогосподарській 
практиці. Його застосовують під час вирощування кукурудзи, рису, 
цукрових буряків та інших зернових і овочів. Майже вся кукурудза, 


173
.Тема 9


A
ЦЧС


B
Фертильна  
(закріплювач)


C
ЦЧС
D
Фертильна  
(відновлювач)


Схрещування 
ліній


ЦЧС — цитоплаз­
матична чолові­
ча стерильність 
(рослина не може 
утворювати пилок) 
Фертильність — 
здатність до 
розмноження 
(фертильний — 
означає, що може 
розмножуватися)


Схрещування 
простих 
гібридів


A × B 
ЦЧС


C × D 
Фертильний 
(відновлювач)


Подвійний 
гібрид


(A × B) × (C × D) 
Фертильний


Мал. 46.3.  Схема виробництва гібридів кукурудзи на основі інбредних ліній


яка зараз вирощується у світі, є гетерозисною. Гібридною є і значна 
частина рису, який вирощується в Китаї та Індії. 
Для отримання гібридних рослин у насінних господарствах виро-
щуються спеціальні так звані  інбредні  лінії рослин, у яких шляхом 
постійного самозапилення підтримується високий рівень гомозиготності 
(мал. 46.3). Для одержання насінин гетерозисних гібридів різні інбредні 
лінії кожного року схрещуються між собою, а насіння, яке утворилося  
в результаті схрещування, викорис-
товується для одержання високих 
урожаїв.
Використовують явище гете-
розису і у тваринництві. Воно дає 
гарний ефект для деяких гібридів 
великої рогатої худоби і свиней 
(мал. 46.4). Застосовують гетеро-
зисні гібриди і на птахофермах для 
отримання гібридів курей. Нещо-
давно було проведено цікаве до-
слідження гібридів собак. У його 
Мал. 46.4.  Гетерозисні гібриди молочних 
корів


174
.Застосування результатів біологічних досліджень


процесі було встановлено, що гібридні породи собак живуть у середньому 
на 1,2 роки довше, ніж чисті породи.


Переваги й недоліки використання ефекту гетерозису  
в сільському господарстві


Переваги
Недоліки


•  суттєве збільшення врожайності рослин 
порівняно з батьківськими формами


•  суттєве зниження ефекту гетерозису  
починаючи з другого покоління гібридів


•  більша стійкість гібридних рослин до за­
хворювань


•  потреба в утриманні і розведенні інб­
редних ліній для забезпечення прояву 
ефекту гетерозису і їх гібридів


•  утворення гібридними рослинами більшої 
кількості зеленої маси, яку можна вико­
ристовувати у тваринництві


•  отримання гібридів тварин із більшими 
темпами росту


•  збільшення продуктивності гібридних 
тварин (м’ясної, молочної тощо)


•  неможливість передбачити ступінь прояву 
ефекту гетерозису і його напрям (підви­
щиться стійкість, темп росту чи врожай­
ність), що потребує здійснення поперед­
ніх досліджень для розробки потрібної 
схеми схрещувань


•  більша стійкість гібридних тварин до 
захворювань і несприятливих умов іс­
нування


Різні сорти одного виду рослин або породи одного виду тварин можуть давати під 
час схрещувань різні ефекти гетерозису. В одних схрещуваннях гібриди будуть мати 
більші розміри, в інших — більшу стійкість до захворювань або високу врожайність. 
А в деяких випадках після схрещувань ефект гетерозису може не проявлятися.
.Тема 9


Гомологічні ряди спадкової мінливості. 
Походження культурних рослин


47


Коли людство почало переходити до сільського госпо­
дарства й осілого способу життя? У яких регіонах і коли 
відбувався цей процес? Що таке спадковість? Що таке мін­
ливість? Які типи мінливості існують? Від яких факторів 
залежить урожайність сільськогосподарських рослин?


Явище гомологічних рядів спадкової мінливості
На початку XX століття М. І. Вавилов досліджував мінливість ознак 
у кількох родів злаків. Він звернув увагу на те, що у представників 
різних родів мінливість ознак відбувається схожим чином. Якщо в одно-
му роді є карликові форми або форми з довгою остю, то ці ж варіанти 
можна буде виявити і в інших родах (мал 47.1). Таких ознак було багато, 
і вони утворювали цілі послідовності тотожних варіантів мінливості.
Власне, саме це явище на той час було вже відоме. Його, наприклад, 
описував у своїй роботі ще Ч. Дарвін, посилаючись на більш ранні до-
слідження інших учених. Але М. І. Вавилов уперше сформулював його 
у вигляді окремого закону гомологічних рядів мінливості і дав генетичне 
пояснення цьому явищу. Формулювання цього закону є таким: «Генетич-
но близькі роди і види мають схожі ряди спадкової мінливості. Знаючи, 
які існують форми в одного виду, можна передбачити існування таких 
самих форм у інших, споріднених із ним, видів і родів».
Він уважав, що наявність таких рядів мінливості у споріднених 
родів є наслідком їх поход­ження від спільного предка. Цей предок пе-
редав своїм нащадкам дуже схожі набори генів, кожний із яких може 


М’яка пшениця
Тверда пшениця
Ячмінь


Мал. 47.1.  Гомологічні ряди спадкової мінливості у трьох видів злаків


176
.Застосування результатів біологічних досліджень


Мал. 47.2.  Дика і одомашнена форми кукурудзи


змінюватися тільки в певних межах. 
Тому мінливість у споріднених систе-
матичних груп є схожою. І чим біль-
ша спорідненість, тим більш схожі 
ряди мінливості.
Наявність такої закономірності  
М. І. Вавилов запропонував викорис-
товувати в практичній роботі селек-
ціонерів. Знаючи, які варіанти трап­
ляються в близьких родів, можна 
було цілеспрямовано шукати потрібні 
форми у виду, з яким проводилася 
селекційна робота.
Знання цього закону йому вдало-
ся використати для аналізу процесів одомашнення культурних рослин 
і встановлення центрів їх походження.


Одомашнення культурних рослин
Одомашнення  — це процес змін популяцій рослин або тварин, за-
вдяки якому вони стають пристосованими до утримання в неволі й ви-
користання їх людиною. Одомашнення відбувається з метою отриман-
ня від рослин і тварин продуктів харчування, промислової продукції 
(шкіра, волокно тощо) або в інших цілях (транспорт, охорона та ін.) 
(мал. 47.2). Більша частина видів була одомашнена в період від 2 до 
12 тисяч років тому.
Одомашнення рослин людиною відбувалося незалежно в різних 
регіонах нашої планети. І всі ці регіони мали певні особливості. Крім 
сприятливих кліматичних умов, потрібна була ще наявність деяких ви-
дів рослин із досить великими плодами й достатня кількість населення 
та певні соціальні умови для можливості утворення осілих поселень. 
Наприклад, клімат певних регіонів Австралії є дуже сприятливим для 
вирощування зернових. Але всі австралійські види злаків мають дуже 
дрібне насіння. І вирощувати їх для отримання зерна немає сенсу. А от 
після привезення в цю країну зерна злаків із Європи ситуація зміни-
лася, і Австралія стала одним зі світових лідерів із виробництва зерна.
Тому існувало лише кілька центрів походження рослин. Виявив 
ці центри видатний учений, генетик і селекціонер М. І. Вавилов.


Центри походження культурних рослин
Найдавнішим центром походження культурних рослин уважають 
регіон «Родючого півмісяця», названого так за силует цього регіону 


177
.Тема 9


Анатолія


Ассирія


4
6


Мідія
1


Фінікія


5


8


3


7


2


Палестина


р. Тигр
р. Євфрат
Месопотамія


Нижній 
Єгипет


9


Верхній 
Єгипет


Мал. 47.3.  Силует «Родючого півмісяця» 
на карті
Мал. 47.4.  Центри походження культурних рослин


відповідної форми на карті (мал. 47.3). Перехід до вирощування куль-
турних рослин стався там приблизно 10–12 тисяч років тому. Усі інші 
центри походження рослин виникли пізніше.


Основні центри походження культурних рослин


№ 
з/п
Назва центру
Місце розташування  
(мал. 47.4)
Рослини, які походять  
із цього центру


1
Східноазійський
Китай
Просо, соя, мандарин, ліщина, 
волоський горіх


2
Індо-малайський
Малайський архіпелаг, Філіп­
піни, Індокитай
Банан, кокосова пальма, пома­
ранча, чорний перець, рис


3
Індійський
Індія, Мьянма
Баклажан, лимон, манго, гречка, 
огірок


4
Середньоазій­
ський
Частина Пакистану, Афганіс­
тан, Таджикистан, Узбекистан
Диня, цибуля городня, часник, 
конопля


5
Передньоазій­
ський («Родючий 
півмісяць»)


Мала Азія, Іран, Єгипет
Пшениця, полба, жито, ячмінь, 
горох, слива, груша, фінікова 
пальма, льон, інжир


6
Середземномор­
ський
Балкани, Греція, Італія
Оливкове дерево, виноград, гір­
чиця, капуста, морква, буряк, кріп


7
Ефіопський
Ефіопія, Судан, Еритрея
Сорго, кава, кавун, кола, кунжут


8
Центральноаме­
риканський
Центральна Америка, Ан­
тильські острови
Кукурудза, какао, батат, соняш­
ник, тютюн


9
Південноамери­
канський
Гірські області Колумбії, 
Еквадору, Перу, Болівії
Картопля, помідор, арахіс, ананас, 
гевея


Великого значення для розвитку цивілізацій у регіонах центрів по-
ходження культурних рослин набула кількість одомашнених видів. Чим 
більшу кількість видів було одомашнено, тим більш різноманітним і зба-


178
.Застосування результатів біологічних досліджень


Мал. 47.5.  Центри походження домашніх тварин


лансованим ставало харчування населення. Відповідно, кращим був стан 
здоров’я населення, а його чисельність збільшувалася великими темпами.
Слід відзначити, що з центрами походження культурних рослин 
збігаються і центри походження домашніх тварин (мал. 47.5). Хоча не 
в усіх центрах походження рослин відбувалося одомашнення тварин. 
Це було пов’язано з наявністю в регіоні одомашнення рослин тих видів 
тварин, яких можна було одомашнювати. Ці два процеси відбувалися 
паралельно і впливали один на одного. Наприклад, одомашнення ве-
ликої рогатої худоби і коней на території Євразії дозволило створити 
систему обробки землі сохою або плугом, які могли тягти воли чи коні. 
В Америці таких тварин не було, і вирощування злаків там потребувало 
великих об’ємів ручної праці.
.Тема 9


Генетична та клітинна інженерія  
в сучасній селекції


48


Які клітини називають стовбуровими? Чим стовбуро­
ві клітини відрізняються від звичайних клітин організму 
людини? Як віруси проникають у клітини живих організмів? 
Навіщо деякі віруси вбудовуються в ДНК клітини-хазяїна?


Клітинна інженерія
Клітинна інженерія  — це галузь біотехнології, яка розробляє й ви-
користовує технології культивування клітин і тканин поза організмом 
у штучних умовах. Окрім того, у межах клітинної інженерії розробля-
ють і використовують технології гібридизації клітин.
Одним із напрямів клітинної інженерії є  клонування  тварин і рос-
лин (мал. 48.1). Клонування рослин, наприклад, дозволяє дуже швидко 
розмножувати найбільш цінні особини рослин, які характеризуються 
високою врожайністю, підвищеною стійкістю до захворювань або ін-
шими якостями. Часто клонування використовують для розмноження 
унікальних декоративних форм рослин.
Одним із досягнень клітинної інженерії стала розробка методів вико-
ристання  стовбурових клітин  у лікуванні людини (мал. 48.2). Здатність 
до необмеженого поділу і до перетворення на різні типи клітин (так зва-


Перенесення ядра 
соматичної клітини
в яйцеклітину


Сурогатна матір


Соматична 
клітина


Яйцеклітина


Утворення 
бластули


Видалення ядра  
з яйцеклітини


Клонована тварина


Мал. 48.1.  Технологія клонування тварин


180
.Застосування результатів біологічних досліджень


Копіювання 
себе


Диференціювання в різні тканини


М’язи
Кістки
Жир
Хрящ


Мал. 48.2.  Перетворення стовбурових  
клітин на інші типи клітин організму


на  плюрипотентність ) робить їх 
ідеальним матеріалом для транс­
плантаційних методів терапії. 
Найбільш доступними вважаються 
стовбурові клітини дорослого орга-
нізму. Однак реальний потенціал 
їх диференціювання ще слабо ви-
вчений. Надзвичайно привабливі 
для використання в медицині є 
ембріональні стовбурові клітини 
людини: з них можна отримувати 
будь-які типи клітин організму.
Потрапляючи в організм під 
час трансплантації, стовбурові клі-
тини продовжують ділитися й самі знаходять місце, де їхня допомога 
найпотрібніша. Ця здатність стовбурових клітин отримала назву  хоумінг .


Генетична інженерія
Генетична (генна) інженерія  — це галузь біотехнології, яка розроб­


ляє й використовує технології виділення генів з організмів і окремих 
клітин, їх видозмінення й уведення в інші клітини або організми.
Суть генетичної інженерії полягає в штучному створенні генів із по-
трібними властивостями і введення їх у відповідну клітину. Перенесення 
гена здійснює вектор (рекомбінантна ДНК) — спеціальна молекула ДНК, 
сконструйована на основі ДНК вірусів або плазмід, яка містить потрібний 
ген і здатна транспортувати його до клітини та забезпечити його вбудо-
вування в її генетичний апарат. Генетична інженерія широко використо-
вується як у наукових дослідженнях, так і в новітніх методах селекції.
Використання генної інженерії в галузі селекції стало причиною 
активних суперечок. Різні вчені та активісти громадських організацій 
наводили аргументи як «за», так і «проти» застосування цієї техноло-
гії. Серед позитивних аргументів — підвищена врожайність, екологічні 
переваги, захист від шкідників. З іншого боку — невпевненість частини 
споживачів у безпечності нових технологій.
Теоретично, негативний вплив, наприклад, рослин, які отримані за 
допомогою технології генетичної інженерії, на інші організми можливий 
через наявність в організмі рослин біологічно активних речовин (інсек-
тициди, фунгіциди та ін.). Вплив цих речовин може бути прямий або 
опосередкований через трофічні ланцюги. Однак до сьогодні достовірних 
експериментальних даних про негативний вплив таких організмів на 
нецільові види не отримано.


181
.Тема 9


У Європі використовувати змінені за допомогою методів генної ін-
женерії рослини сої та кукурудзи для виготовлення харчових продуктів 
дозволено з 1997 року, а харчові ферменти, добавки, одержані в ре-
зультаті генної інженерії, використовують понад двадцять років. Проте 
в багатьох європейських країнах законодавчі акти з харчових продуктів 
містять вимоги щодо безпечності продуктів такого походження.


Генетично модифіковані організми
Генетично модифіковані організми  (ГМО) — це організми, генотип 
яких було змінено за допомогою методів генетичної інженерії з ви-
користанням технології рекомбінантних ДНК. Інша назва генетично 
модифікованих організмів —  трансгенні організми . Для створення ге-
нетично модифікованих організмів часто використовують такі методи 
перенесення генів, як створення вектора на основі бактеріальної плаз-
міди та обстріл клітин із генної гармати (мал. 48.3).
Як ви вже знаєте, вектор є молекулою ДНК, яка здатна вбудову-
ватися в геном клітини і містить сторонній для цієї клітини ген. Такі 
вектори можна створювати на основі бактеріальних плазмід бактерії 
з роду  Agrobacterium . Це зумовлено тим, що такі бактерії в природних 
умовах виробили здатність активно здійснювати горизонтальне пере­
несення генів між своїми клітинами і клітинами рослини, на якій вони 
паразитують (мал. 48.4). Якщо помістити в одну культуру бактерії та 
клітини рослин, то вектори на основі бактеріальних плазмід перенесуть 
ген у геном клітин рослини.
Генна гармата використовує для внесення в геном клітин дуже 
дрібні частки важких металів (золота, срібла, вольфраму), на яких 


Метод із використанням векторів на основі 
плазмід бактерій із роду Agrobacterium


Розмноження 
клітин


Вирощування  
генетично-модифіко­
ваного організму


Рослинна 
клітина


Поміщення бакте­
рій на середовище 
з культурою клітин 
рослини


Вектор на основі 
плазміди, який 
містить ген іншо­
го організму


Перенесення 
гена в геном 
клітин


Метод із використанням генної гармати


Частки золота  
з нанесеною ДНК


Генна гармата


Формування паростків  
на поживному середовищі


Обстріл клітин частками 
золота з ДНК


Мал. 48.3.  Технології створення генетично модифікованих організмів


182
.Застосування результатів біологічних досліджень


наноситься ДНК. Ці частки вистрі-
люють по культурі клітин за допо-
могою стисненого повітря. Части-
на клітин у цьому випадку гине, 
але частина залишається живою 
й отримує чужий ген.


Мал. 48.4.  Рослина, уражена бактеріями з роду 
Agrobacterium


Використання ГМО
Такі організми можуть мати 
велике значення для підвищення 
ефективності сільського господар-
ства та під час досліджень у галузі 
молекулярної біології. Перші генетично модифіковані організми, які 
одержали за допомогою методів молекулярної біології, з’явилися у світі 
лише у 80-х роках XX століття.
Зараз у різних галузях господарства широко використовуються 
генетично модифіковані організми, які належать до мікроорганізмів, 
тварин і рослин. Мікроорганізми використовують для синтезу люд-
ських білків (інсуліну, гормону росту тощо), які застосовують у меди-
цині. Прикладом генетично модифікованих тварин є лосось (вбудований  
у геном ген забезпечив високу швидкість росту риби) та кози (новий 
ген забезпечує вироблення її молочними залозами молока з цінними 
для здоров’я речовинами). Генетично модифіковані рослини (соя, куку-
рудза тощо) мають підвищену стійкість до дії шкідників, захворювань 
і несприятливих погодних умов.
.Тема 9


Генетична інженерія людини.  
Біоетичні проблеми


49


Що таке спадкові захворювання? Які спадкові захворю­
вання людини вам відомі? Чи можна їх лікувати? Як можна по­
передити народження дитини зі спадковим захворюванням? 
Що таке соматичні клітини? Що таке вектор? Чим генні 
мутації відрізняються від хромосомних і геномних мутацій?


Використання технологій генетичної інженерії людини
Генетична (генна) інженерія надзвичайно широко використовується 
в сучасній біології та медицині. У наукових дослідженнях генетична 
інженерія дозволяє цілеспрямовано «вимикати» або «вмикати» потрібні 
гени. Це допомагає досліджувати їхні функції.
Активно використовують технології генетичної інженерії для діа-
гностики захворювань. Діагностувати таким чином можна інфекційні, 
спадкові захворювання, а також різні форми раку. Ця діагностика 
ґрунтується на розпізнаванні специфічних ділянок нуклеїнових кис-
лот — ДНК або РНК. Такий метод має дуже велику чутливість і ви-
соку надійність. Наприклад, для визначення конкретного збудника 
ангіни традиційними методами потрібно кілька днів, бо культуру 
бактерій спочатку треба вирощувати і лише потім визначати. А за 
допомогою аналізу ДНК збудника можна визначити в день взяття 
зразків.


Генна терапія
Логічним розвитком технологій генетичної інженерії людини було 
створення нового напряму в медицині — генної терапії.  Генна терапія  
є сукупністю технологій, яка забезпечує внесення змін у генетичний 
апарат соматичних клітин людини. Головне її призначення — лікуван-
ня спадкових захворювань і захворювань, які пов’язані з порушенням 
регуляції роботи генів (наприклад, онкологічних). У цій галузі постійно 
виникають нові напрями досліджень, а їхня загальна кількість щороку 
збільшується (мал. 49.1).
Основна ідея, покладена в основу технологій генної терапії,— заміна 
дефектного гена в клітинах на нормальний. Існує два основні методи, 
які використовують для цього. Перший — уведення гена до потрібних 
клітин прямо в організмі за допомогою вектора. Другий — уведення 


184
.Застосування результатів біологічних досліджень


Онкологічні  
захворювання — 64 %


Моногенні  
захворювання — 9,5 %


Серцево-судинні  
захворювання — 7,9 %


Інфекційні  
захворювання — 7,9 %


Інші напрями — 10,7 %


Мал. 49.1.  Основні напрями досліджень і їхня частка в галузі генної терапії (2015 рік)


гена в клітини, які попередньо виділяють з організму, а потім знову 
вводять назад (мал. 49.2).
Генна терапія вже має приклади успішного застосування, але поки 
що всі ці дослідження експериментальні (тільки на добровольцях). Адже 
технологія є складною й потребує докладного вивчення можливих ри-
зиків і негативних наслідків.


Технологія CRISPR
Одним із найновіших методів генної терапії стала технологія CRISPR 
( Clustered Regularly Interspaced Short Palindromic Repeats ). Цю систему 
відкрили у 2012 році. Її використовують бактерії для захисту від вірусів 
бактеріофагів. Принцип роботи цієї системи такий. Бактерія вбудовує 
у свою ДНК невеличкий шматочок ДНК вірусу і створює складний 


Виділення  
клітин  
з організму


Вирощування клітин 
у культурі


Введення 
клітин  
в організм


Введення в клітини 
вектора з потріб­
ним геном


Розмноження змінених 
клітин


Мал. 49.2.  Схема здійснення генної терапії


185
.Тема 9


Видалення ензимом 
частини ДНК плазміди


Введення гена  
інсуліну в плазміду


Виділення плаз­
міди з бактерії


Плазміда
Бактерія


Інсулін


Введення модифі­
кованої плазміди 
в бактерію


Продукування бактеріями інсуліну


Мал. 49.3.  Схема виробництва інсуліну


білковий комплекс, який містить цю послідовність. За допомогою такої 
маркерної послідовності білковий комплекс легко ідентифікує ДНК ві-
русу, який може проникнути в клітину, і знешкоджує її.
Головна перевага такої системи — здатність до ідентифікації дуже 
маленької ділянки ДНК. Тому створені на основі цієї технології методи 
генної терапії мають можливість знайти в геномі клітини конкретну ді-
лянку певного гена і вирізати її або замінити на іншу. Система CRISPR 
стала дуже точним інструментом, що може працювати як з окремими 
генами, так і з їх ділянками.
Протягом останніх років було надруковано кілька статей про вдале 
використання цього методу. Так, науковцям із США вдалося успішно 
виправити дефектний ген на стадії одноклітинних ембріонів людини. 
Це вдалося зробити у 42 ембріонів із 58.


Виготовлення лікарських препаратів
Ще одним напрямком використання технологій генетичної інжене-
рії стало виробництво лікарських препаратів для терапевтичного ліку-
вання. Деякі із сучасних препаратів просто неможливо отримати в ін-
ший спосіб. Використовують такі ліки вже досить давно. З 1982 року 
розпочалося масове застосування інсуліну, виробленого генетично мо-
дифікованою бактерією (мал. 49.3). Ген людського інсуліну згадуваній 
бактерії дістався штучно. До цього в лікуванні діабету використовували 
інсулін свиней і телят, який часто спричиняв ускладнення й алергічні 
реакції.
Крім інсуліну, за допомогою генетично модифікованих організмів 
виробляють гормон росту, інтерферон, препарати для лікування інфарк-
ту міокарда, муковісцидозу, низки форм раку та інших захворювань.


186
.Застосування результатів біологічних досліджень


Біоетичні проблеми сучасної медицини
Сучасні біотехнології широко використовуються в медицині. За-
вдяки їм стала можливою трансплантація тканин і органів, отримання 
стовбурових клітин, лікування великої кількості захворювань, які ще 
донедавна вважалися невиліковними. Але всі ці напрями роботи су-
часної медицини роблять актуальною проблему біоетики — моральних 
аспектів застосування цих технологій.
Основними проблемами біоетики на сьогодні є:
• взяття матеріалу для трансплантації органів і тканин;
• використання людських ембріонів у дослідженнях;
• використання людських ембріонів як джерела стовбурових клітин;
• втручання в генетичний апарат ще ненароджених дітей;
• клонування людини;
• сурогатне материнство.
Основні принципи біоетики, яких бажано дотримуватися для недопу-
щення етичних проблем, запропонували американські вчені Т. Л. Бічамп 
і Дж. Ф. Чілдрес (1985 р.). Принципи біоетики:
• принцип автономії (індивід має право розпоряджатися своїм 
здоров’ям);
• принцип «не зашкодь» (вимагає мінімалізації шкоди за медичного 
втручання);
• принцип блага (лікар зобов’язаний вчиняти дії, спрямовані на 
покращення стану пацієнта);
• принцип справедливості (вимагає рівного ставлення до всіх паці-
єнтів і рівного доступу до ресурсів для медичної допомоги).
.Тема 9


50
Сучасна біотехнологія


У яких давніх процесах виробництва продуктів хар­
чування задіяні мікроорганізми? До яких систематичних 
груп ці організми належать? Які потрібні продукти лю­
дина отримує за допомогою живих організмів?


Біотехнологія та її напрями
Біотехнологія — це сукупність промислових методів, які засто-
совують для виробництва різних речовин із використанням живих 
організмів, біологічних процесів чи явищ. Сам термін «біотехнологія» 
з’явився в 70-х роках XX століття. Але насправді біотехнологічні 
принципи людина розробила вже давно. Низка продуктів харчування 
вироблялися за допомогою мікроорганізмів ще в Давньому Єгипті. 
Біотехнологія тісно пов’язана з іншими науками. Вона розвивається 
на основі досягнень багатьох наукових галузей і сама сприяє їхньому 
розвитку (мал. 50.1).
Сучасні біотехнології широко використовують у різних галузях: 
медицині, виробництві різноманітних харчових і нехарчових продуктів, 
для захисту навколишнього середовища і в межах концепції раціональ-
ного природокористування тощо (мал. 50.2).


Фізіологія
Екологія
Біохімія


Мікробіологія
Генетика
Біотехнологія


Охорона  
природи


Медицина
Фармакологія
Сільське  
господарство


Мал. 50.1.  Зв’язок біотехнології з іншими галузями


188
.Застосування результатів біологічних досліджень


Біотехнологія


Сільське  
господарство


Медицина  
і фармакологія


Промислове  
виробництво


Охорона  
природи


• Виробництво фер­
ментів для побуто­
вої хімії
• Отримання нових 
матеріалів
• Видобуток корисних 
копалин
• Виробництво енер­
гії (біогаз)


• Виведення нових 
сортів рослин і по­
рід тварин
• Створення біодо­
брив
• Виробництво ві­
тамінів для годівлі 
тварин
• Захист рослин від 
шкідників і захво­
рювань


• Виробництво лікар­
ських препаратів
• Виробництво вак­
цин та сироваток
• Розробка надійних 
і швидких методів 
діагностики
• Генна терапія
• Регенеративна 
медицина і транс­
плантологія


• Біодеградація  
відходів
• Виробництво еко­
логічно безпечних 
матеріалів
• Розробка біо­
логічних методів 
боротьби  
зі шкідниками
• Попередження 
деградації ґрунтів
• Збереження  
зникаючих видів


Мал. 50.2.  Галузі застосування біотехнології


Традиційні галузі застосування мікроорганізмів наразі розширю-
ються. За допомогою мікроорганізмів отримують лікарські препарати 
(наприклад, гормональні препарати, засоби для лікування інфарктів та 
спадкових захворювань тощо). Уся лимонна кислота, яка продається 
в наших магазинах, вироблена мікроорганізмами. Таким самим спосо-
бом одержують і натрій глутамат, який є підсилювачем смаку й широко 
застосовується як харчова добавка.
Живі організми використовують і як засоби боротьби зі шкідниками 
та хворобами рослин. Використання природних збудників захворювань 
шкідників є набагато безпечнішим, ніж обробка отрутохімікатами. Хоча 
цей метод має свої недоліки — повільну дію, наприклад. І ще одна 
новітня галузь — виробництво ферментів для побутової хімії. Щора-
зу, коли ви купуєте, скажімо, пральний порошок із ферментами, ви 
користуєтеся продуктами біотехнології.
Біотехнології також активно використовуються в галузі захисту на-
вколишнього середовища. Значна частина сучасних систем очищення 
води має у своєму складі комплекси біологічного очищення, у яких 
знешкодження шкідливих речовин здійснюють мікроорганізми. Часто 
з цією метою використовують і вищу водну рослинність (технологія біо-
плато). Висадження лісових насаджень є одним зі способів вилучення 
з атмосфери вуглекислого газу, що може зменшити темпи глобального 
потепління.


189
.Тема 9


Здатна до 
запліднення 
яйцеклітина


Досягнення біотехнології 
в медицині


Запліднення


Введення сперми


Донорська 
сперма


Мал. 50.3.  Схема штучного інтракорпораль­
ного запліднення


Біотехнологічні методи ши-
роко використовуються в таких 
галузях медицини, як репродук-
тивна медицина і транспланто-
логія.  Репродуктивна медицина  
займається профілактикою, діа-
гностикою та лікуванням безплід-
дя в людини. Ця проблема стала 
актуальною у зв’язку зі збільшен-
ням кількості випадків безпліддя 
через постійний вплив на попу-
ляції антропогенних факторів, 
насамперед фізичного, хімічного 
і біологічного забруднення сере­


довища. Вона базується на використанні найновіших розробок з ен-
докринології, хірургії, генетичної інженерії та інших галузей.
Гарно відпрацьованими і популярними технологіями репродуктивної 
медицини є технології штучного запліднення —  екстракорпоральне  
(поза організмом жінки) та  інтракорпоральне  (в організмі жінки) за-
пліднення (мал. 50.3). Для цього довелося вирішити велику кількість 
проблем, у тому числі проблеми отримання статевих клітин людини, 
оцінки їхнього стану, тривалого зберігання та виправлення наявних 
генетичних дефектів (за потреби).
Трансплантація  — це пересадка реципієнту органа або тканини, 
які були взяті з організму донора. Пересаджувані органи й тканини 
називають  трансплантатами . Для трансплантації можуть використо-
вуватися як органи свого організму (наприклад, шкіра), так і органи 
та тканини інших людей або навіть деяких тварин.
Основною проблемою трансплантації є подолання імунного бар’єру. 
Будь-які чужі органи й тканини імунна система організму розпізнає 
й починає атакувати, намагаючись знищити чужорідні клітини. Це стає 
причиною загибелі й відторгнення трансплантатів. Для попереджен-
ня цього процесу лікарям доводиться пригнічувати в пацієнта роботу 
імунної системи за допомогою спеціальних препаратів. Але зворотним 
ефектом такого пригнічення є збільшення ризику розвитку інфекційних 
та онкологічних захворювань.
Для уникнення проблеми імунного бар’єру потенційно найкращою 
технологією трансплантації може стати створення нових органів із ви-
користанням стовбурових клітин самого пацієнта шляхом 3D-друку.


190
.Застосування результатів біологічних досліджень


Успіхи у створенні генетично модифікованих організмів
Генетично модифіковані орга­


Мал. 50.4.  «Золотий рис»


нізми стали успішною основою 
багатьох проектів, пов’язаних із 
вирішенням продовольчих та ме-
дичних проблем. Першим великим 
успіхом було створення генетично 
модифікованих бактерій, які виро-
бляли людський інсулін. До цього 
хворим на діабет доводилося роби-
ти ін’єкції інсуліну, який добува-
ли з підшлункових залоз свиней 
і телят. А він досить часто міг 
давати алергічні реакції.
Значним досягненням стало створення генетично модифікованого 
сорту рису, відомого, як «золотий рис» (мал. 50.4). Завдяки генам із 
нарцису та бактерії ервінії цей рис отримав здатність виробляти бета-
каротин і став чудовим джерелом вітаміну А. Щороку у світі через 
дефіцит цього вітаміну в продуктах харчування помирає від 1 до 2 млн 
людей. Свою назву цей сорт рису отримав завдяки золотистому кольору 
свого насіння.
Генетично модифіковані тварини використовуються не менш актив-
но, ніж рослини. Так, у 2009 році було схвалено застосування ліків, 
які виробляються з молока генетично модифікованих кіз. До складу 
молока цих кіз входить речовина, яка є антикоагулянтом і знижує 
ризик утворення тромбів під час та після хірургічних операцій.
.Тема 9


Біологічна небезпека  
та біологічний захист


51


Які небезпечні тварини і рослини трапляються у вашому 
регіоні? Чому вони є небезпечними для людини? Які захворю­
вання людина може отримувати від тварин? Як збудники цих 
захворювань потрапляють в організм людини? Які багатоклі­
тинні тварини можуть бути збудниками захворювань людини?


Біологічна небезпека


Мал. 51.1.  Офіційний знак 
біологічної небезпеки


Біологічна небезпека
На жаль, взаємодія живих організмів із людиною може давати не 
тільки позитивний ефект. Тому було запропоновано поняття  біологіч-
ної небезпеки  — негативної дії біологічних об’єктів, яка створює не-
безпеку в медико-соціальній, технологічній, сільськогосподарській або 
комунальній сферах (мал. 51.1).
Джерелом біологічної небезпеки можуть бути представники будь-
якої групи живих організмів (мал. 51.2). Передовсім це, звичайно, 
хвороботворні  мікроорганізми  — віруси, бактерії, паразитичні гриби 
та одноклітинні еукаріоти. Вони можуть бути причиною виникнення 
епідемій і, можливо, загибелі великої кількості людей. Слід зазначити, 
що значну біологічну небезпеку можуть створювати і непатогенні мікро-
організми. Наприклад, клостридії, які виробляють 
ботулотоксин, не є паразитами. Вони живляться 
мертвою органікою, а отруту виділяють для того, 
щоб їм конкуренти не заважали її їсти. Але кон-
серви також є мертвою органікою, бактерії можуть 
поселятися в них і виробляти ботулотоксин, який 
і стає причиною ботулізму.
Біологічна небезпека може виникати і як по-
бічний ефект життєдіяльності мікроорганізмів, 
із якими людина навіть не конкурує. Так, «цві-
тіння» води в результаті масового розмноження 
мікроскопічних водоростей негативно впливає на 
здоров’я людей, які перебувають у такий момент 
біля водойми. Причиною цього є не лише токсичні 
речовини, які виділяють водорості, але й продук-
ти розпаду тіл організмів, що загинули внаслідок 
«цвітіння» води.


192
.Застосування результатів біологічних досліджень


Мал. 51.2.  Організми, які можуть бути джерелом біологічної небезпеки


Джерела біологічної небезпеки


Групи організмів
Представники


Організми, які можуть 
нанести фізичні пошко­
дження


Хижі тварини (тигри, акули, ведмеді), травоїдні тварини ве­
ликих розмірів (корови, коні, слони), тварини з механічними 
засобами захисту (дикобрази, їжаки) тощо


Збудники захворювань
Віруси (ВІЛ, вірус сказу), бактерії (паличка Коха, бліда трепо­
нема, холерний вібріон), еукаріоти (малярійний плазмодій, 
ехінокок, бичачий ціп’як)


Переносники  
захворювань
Комарі, кліщі, москіти, молюски, собаки, коти, кажани тощо


Виробники токсинів
Отруйні членистоногі (каракурт, шершень) та інші представ­
ники безхребетних (медузи, молюски) (мал. 51.3), отруйні 
хребетні (гадюка, скат-хвостокол), отруйні рослини (дурман, 
цикута), отруйні гриби (бліда поганка, мухомор смердючий), 
деякі мікроорганізми тощо


Організми, побічні про­
дукти діяльності яких мо­
жуть бути небезпечними


Продуценти алергенів (тополя, полин, пилові кліщі, домашні 
тварини), організми, які є причиною «цвітіння» води (динофі­
тові, діатомові та зелені водорості, ціанобактерії) тощо


Мал. 51.3.  Біологічна небезпека молюсків може бути пов’язана як із їхньою здатністю вироб- 
ляти отруту, так і зі здатністю інколи накопичувати токсини (наприклад, у цілком їстівних 
молюсків-фільтраторів)


193
.Тема 9


Біологічний тероризм
Біологічний тероризм є різновидом тероризму, за якого проти на-
селення застосовується біологічна зброя. Зазвичай як біологічну зброю 
використовуються збудників небезпечних інфекцій або токсини, які 
були ними вироблені.
Біотероризм може здійснювати напад або безпосередньо на насе-
лення (використовуючи збудників таких захворювань, як сибірська 
виразка, чума, віспа тощо), або на економіку певного регіону. В остан-
ньому випадку використовуються не збудники захворювань людини, 
а організми, які уражають сільськогосподарських тварин або культурні 
рослини. Такий варіант діє повільніше, але є більш безпечним для 
самих терористів.
Протягом останніх років було здійснено кілька терористичних атак 
із використанням біологічної зброї:
1972 рік — США, Чикаго. Спроба зараження міської системи водо­


забезпечення збудниками черевного тифу. Терористи арештовані до по-
чатку теракту, постраждалих немає.
1984 рік — США, Орегон. Зараження сальмонелами приміщень 
барів, ресторанів і магазинів. Захворіла 751 людина. Загиблих не було.
1993 рік — Японія, Токіо. Спроба зараження місць скупчення людей 
збудниками сибірської виразки. Постраждалих немає.
2001 рік — США. Розсилання листів зі збудниками сибірської ви-
разки. Загинуло 5 осіб.


Біологічний захист та біологічна безпека
Для запобігання негативним наслідкам біологічної небезпеки та 
біологічного тероризму створюють системи біологічного захисту.  Біо-


Мал. 51.4.  Карантин і вакцинація — важливі складові системи біологічного захисту


194
.Застосування результатів біологічних досліджень


логічний захист  — це система комплексних заходів, спрямована на 
своєчасне виявлення біологічної небезпеки та забезпечення захисту від 
неї населення на відповідних територіях (мал. 51.4).
Біологічний захист передбачає здійснення адміністративно-госпо-
дарських, режимно-обмежувальних і спеціальних протиепідемічних 
і медичних заходів.
У більшості країн сучасні системи охорони здоров’я створюють до-
статньо надійні комплекси біологічного захисту. Системи спостережень 
за поширенням небезпечних інфекцій дозволяють вчасно виявляти ви-
падки захворювань і обмежувати їх поширення. А оповіщення через 
засоби масової інформації сприяє правильним діям населення в умовах 
небезпеки.
Залежно від виду біологічної небезпеки, дії для зменшення її впливу 
на людей будуть різні. Так, поширення респіраторних інфекцій вимагає 
широкого застосування респіраторів або інших засобів захисту дихальних 
шляхів. А інфекції, які потрапляють в організм із їжею, потребують 
контролю продуктів харчування та дотримання правил особистої гігієни.
Обов’язковим компонентом біологічного захисту населення є сис-
тематична та вчасна вакцинація населення. Саме масова вакцинація 
перешкоджає поширенню інфекцій. Тому вчасне проведення щеплень 
є дуже важливим для збереження життя і здоров’я населення.
Ще одним важливим поняттям є поняття біологічної безпеки.  Біо-
логічною безпекою  називають такий стан середовища життєдіяльності 
людини, за якого відсутній будь-який шкідливий вплив факторів цього 
середовища на саму людину та її майбутніх нащадків. У такому середо­
вищі також відсутній негативний вплив на біологічні об’єкти природ-
ного (організми природних екосистем) і штучного (домашні тварини, 
культурні рослини) середовища.
.Основні положення теми «Застосування 


Основні завдання селекції
• виведення сортів рослин із високою врожайністю
• виведення порід тварин із високою продуктивністю
• виведення стійких до захворювань та дії несприятливих факторів 
форм рослин і тварин
• забезпечення адаптації сортів і порід до умов сучасного сільсько-
господарського виробництва
• зниження витрат на вирощування рослин і тварин


Методи селекції
• масовий відбір 
• індивідуальний добір
• створення чистих ліній
• гібридизація
• віддалена гібридизація
• споріднене схрещування (інбридинг)
• неспоріднене схрещування (аутбридинг)
• метод швидкого мікроклонального розмноження
• отримання гібридом
• генетична модифікація організмів
• клонування


Центри походження культурних рослин


Назва центру
Рослини, які походять із цього центру


Східноазійський
Просо, соя, мандарин, ліщина, волоський горіх


Індо-малайський
Банан, кокосова пальма, помаранча, чорний перець, рис


Індійський
Баклажан, лимон, манго, гречка, огірок


Середньоазійський
Диня, цибуля городня, часник, конопля


Передньоазійський  
(«Родючий півмісяць»)
Пшениця, полба, жито, ячмінь, горох, слива, груша, фіні­
кова пальма, льон, інжир


Середземноморський
Оливкове дерево, виноград, гірчиця, капуста, морква, 
буряк, кріп


Ефіопський
Сорго, кава, кавун, кола, кунжут


Центральноамериканський
Кукурудза, какао, батат, соняшник, тютюн


Південноамериканський
Картопля, помідор, арахіс, ананас, гевея


196
.результатів біологічних досліджень … »


Галузі застосування сучасної біотехнології
• виробництво харчових продуктів
• виробництво лікарських препаратів
• виробництво засобів побутової хімії
• боротьба зі шкідниками та хворобами рослин
• селекція 
 
 


• репродуктивна медицина
• трансплантологія 
 


• генна терапія
• наукові дослідження


Завдання до теми


Завдання для індивідуальної роботи
1. Обґрунтуйте власну позицію щодо дотримання  біоетики в біо-
логічних та біомедичних дослідженнях.
2. Сучасна біологічна зброя часто діє не на людину, а на домашніх 
тварин або культурні рослини. Які проблеми виникають для населення 
у випадку такого застосування біологічної зброї?
3. На конкретних прикладах розкрийте внесок вітчизняних науков-
ців у розвиток селекції, біотехнології і медицини. 
4. Поясніть, які основні проблеми потрібно розв’язати, щоб масово 
впровадити технології 3D-друку органів людини.
Завдання для роботи в групах
5. Проаналізуйте перспективи різних напрямів селекції рослин (зла-
кові, плодові, технічні культури, бобові) та зробіть презентацію на 
основі власного бачення цієї проблеми. 
6. Проаналізуйте перспективи напрямів селекції різних домашніх 
тварин (корів, овець, коней, кіз, собак, кішок тощо) та зробіть пре-
зентацію на основі власного бачення цієї проблеми.


Теми навчальних проектів
1. Клонування організмів.
2. Нанотехнології в біології.
3. Трансгенні організми: за і проти.
4. Чужі гени в геномі людини.
.Узагальнення


Біологія та глобальні  
проблеми людства


52 


Які науки входять до складу біології? Які методи дослі­
дження використовує біологія? Які проблеми вивчає екологія? 
Чому в сучасному світі екологічні проблеми є дуже актуаль­
ними? Чому екологічні проблеми, пов’язані з виробництвом 
та експлуатацією автотранспорту, є глобальними?


Глобальні проблеми сучасності
Сучасне суспільство вимушене вирішувати різноманітні проблеми. 
Але частина цих проблем стала глобальною й охоплює всю планету. Це, 
наприклад, нестача продуктів харчування, порушення людиною екосис-
тем, забруднення середовища продуктами діяльності та зміна клімату.
На жаль, не можна об’єктивно оцінити, як ці проблеми впливають 
на розвиток людини. І не для всіх проблем можна знайти надійний ал-
горитм вирішення. Але в багатьох випадках на допомогу людині може 
прийти біологія. Живі організми існують на нашій планеті вже кілька 
мільярдів років, і весь цей час вони шукають шляхи розв’язання ве-
личезної кількості питань. Жива природа має гарний потенціал, який 
можна використати для вирішення проблемних моментів.
Уже зараз живі організми відіграють свою важливу роль для очи-
щення стічних вод та відновного джерела енергії шляхом вироблення 
біогазу мікроорганізмами (мал. 52.1).


Продовольча проблема
Проблема нестачі продуктів харчування стосується насамперед лю-
дини і не дуже тісно пов’язана з існуванням біосфери. Але слід урахо-
вувати, що ресурси для отримання продуктів харчування людство бере 
з біосфери. На планеті вже практично не залишилося вільних місць, 
придатних для збільшення площ сільськогосподарського виробництва. 
Тому далі не можна збільшувати виробництво продовольства шляхом 
розширення сільськогосподарських угідь. Крім того, ще одним важливим 


198
.Мал. 52.1.  Промислові комплекси для біологічного очищення стічних вод та добування біогазу


завданням, яке пов’язано з продовольчою проблемою, є забезпечення 
повноцінного харчування, тобто продукти харчування кожної людини 
повинні бути різноманітними і містити всі необхідні їй речовини.
Біологія вже один раз розв’язувала таку задачу. У середині XX сто-
ліття «зелена революція» дозволила зняти актуальність загрози голоду 
за допомогою значного підвищення врожайності культурних рослин. 
Це вдалося зробити, використовуючи методи класичної селекції та хі-
мізації сільського господарства. Нині різке збільшення продуктивності 
культурних рослин можливе за умови запровадження технологій молеку-
лярної біології, зокрема створення генетично модифікованих організмів.


Порушення екосистем
Ріст населення і збільшення промислового виробництва — чи не 
головні чинники посилення тиску людини на природні екосистеми. 
Наслідком такого тиску стало вимирання багатьох видів організмів, по-
рушення трофічних зв’язків в екосистемах і підвищений рівень ризику 
руйнації та зникнення окремих екосистем (мал. 52.2).


Мал. 52.2.  Порушення лісових та морських екосистем у результаті діяльності людини


199
.Узагальнення


Забруднення  
повітря


Промислові 
викиди


Радіоактивна 
небезпека


ДЖЕРЕЛА ЗАБРУДНЕННЯ 
СЕРЕДОВИЩА


Побутове  
сміття


Забруднення 
води


Мал. 52.3.  Джерела забруднення середовища


Можливим варіантом вирішення цієї проблеми є впровадження 
раціо­нального природокористування та розширення мережі природоохо-
ронних територій. Такі території стануть місцем збереження біорізнома-
ніття і джерелом відновлення природних екосистем у випадку здійснення 
відновних заходів на територіях, які можуть бути вилучені з експлуа-
тації. Подібні варіанти вирішення проблеми порушення екосистем опти-
мально вписуються у програму реалізації Концепції сталого розвитку.


Забруднення середовища
Ще одним наслідком інтенсивного розвитку промисловості стало різке 
збільшення забрудненості середовища продуктами людської діяльності. Це 
відходи виробництва, сміття, результати аварій та катастроф (мал. 52.3).
На сьогодні значна частина цих продуктів не переробляється або 
переробляється живими організмами дуже повільно. Але перспективи 
розвитку методів молекулярної біології і генної інженерії дають надію 
на те, що стане можливим створення організмів, які змогли б швидко 
й ефективно переробити це сміття.


Особливістю процесу зміни клімату є те, що він відбувається з прискоренням. 
Підвищення температури стає причиною танення льодовиків. Відповідно, менша 
площа льодовиків відбиває в космос менше сонячних променів. Ці промені нагрі­
вають поверхню ґрунту і ще більше підвищують її температуру. Тому ті льодовики, 
які ще залишилися, тануть швидше. І цей процес прискорюється.


Зміни клімату
Ще одна велика проблема сучасного людства — зміна клімату. І хоча 
зрозуміло, що людина зробила свій внесок у цей процес, але конкретна 
величина цього внеску все ще активно обговорюється.


200
.Біологія та глобальні проблеми людства


Мал. 52.4.  Наслідки глобальних змін клімату


Наслідками змін клімату стало масове танення льодовиків, вік яких 
становить від сотень тисяч до кількох мільйонів років. Це, у свою чер-
гу, спричинює цілу низку суттєвих екологічних змін. Танення льодови-
ків насичує океан великою кількістю води. Відповідно, рівень океанів 
підіймається, а прибережні території затоплюються. А в потенційній 
зоні затоплення розташовано багато великих міст і ще більша кількість 
малих поселень. Результатом підйому рівня океану буде вимушене 
переселення сотень мільйонів людей і втрата частини сільськогоспо-
дарських територій.
Від зміни клімату також сильно постраждали деякі внутрішні 
водойми (наприклад, Аральське море), які пересихають через дефі-
цит вологи (мал. 52.4), що, як результат, впливає на навколишні 
сільськогосподарські угіддя і стає причиною деградації ґрунтів на 
велетенських площах.
Для вирішення цієї проблеми основним завданням залишається 
утилізація надлишкових кількостей парникових газів, передовсім вуг-
лекислого газу і метану. Зараз науковці здійснюють активні пошуки 
організмів, які могли б це робити з високою ефективністю.
.Практикум


Практична робота 1


Тема.  
Визначення ознак адаптованості різних організмів до середовища іс­
нування.
Мета:  
удосконалити вміння розпізнавати ознаки адаптованості організмів 
до середовища існування.
Обладнання та матеріали:  
малюнки та фотографії організмів із різних середовищ 
існування. 


Хід роботи


1.    
Розгляньте малюнки та фотографії організмів і визначте, у якому середо­
вищі живе кожний із них. Заповніть таблицю:


Характеристика
Зображення організмів


1
2
3
4


Назва організму


Середовище  
існування


Морфологічні  
адаптації


Фізіолого-біохімічні 
адаптації


Поведінкові  
адаптації


2.    
Підбийте підсумок роботи.


Практична робота 2


Тема.  
Розробка рекомендацій щодо профілактики захворювань.
Мета:  
закріпити знання про основні заходи профілактики інфекційних захво­
рювань. 
Обладнання і матеріали:  
додаткові матеріали щодо інфекційних захворювань та 
основних заходів профілактики для них, підручник, робочий зошит. 


202
.Хід роботи


1.    
Виберіть захворювання, для профілактики якого розроблятимете рекомен-
дації.


2.    
За наданими матеріалами ознайомтеся з особливостями біології збудника, 
способами зараження та основними шляхами поширення інфекції.


3.    
Визначте, на яких етапах життєвого циклу збудника можна найбільш 
ефективно запобігти поширенню інфекції.


4.    
Враховуючи отриману інформацію, складіть рекомендації щодо найбільш 
ефективних заходів профілактики цього захворювання.


5.    
Підбийте підсумок роботи.


Практична робота 3


Тема.  
Оцінка екологічного стану свого регіону.
Мета:  
закріпити знання про способи оцінювання екологічного стану, доклад­
но ознайомитися з екологічною ситуацією у своєму регіоні. 
Обладнання і матеріали:  
додаткові матеріали щодо способів оцінювання екологіч­
ного стану та інформація про екологічний стан свого регіону, підруч­
ник, робочий зошит.  


Хід роботи


1.    
Ознайомтесь із географічними характеристиками свого регіону та особли-
востями екосистем, які в ньому розташовані.


2.    
За наданими матеріалами ознайомтеся з інформацією про найбільш акту-
альні екологічні проблеми регіону та їхнім значенням для різних частин 
регіону.


3.    
Визначте, які з проблем створюють найбільшу загрозу для екосистем і на-
селення регіону.


4.    
Враховуючи отриману інформацію, оцініть стан регіону з позиції екології.


5.     Підбийте підсумок роботи.


203
