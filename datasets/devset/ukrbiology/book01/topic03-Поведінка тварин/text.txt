Тема 3
Поведінка тварин
Ми ознайомимося із цікавим матеріалом, що стосується тіль-
ки особливостей тварин, бо тільки їм притаманна певна поведінка. 
Ми знаємо про приклади унікальної і часто незрозумілої поведінки 
тварин. Іноді вона здається розумною, а іноді — безглуздою.
Тож у цьому розділі ми спробуємо відповісти на запитання 
«чому?». У чому полягає біологічний сенс тієї чи іншої поведінки? 
З яких елементів вона складається? На ці запитання дає відповідь 
наука етологія, про яку ви також дізнаєтесь. Після вивчення цього 
розділу світ тварин стане для вас більш зрозумілим і цікавим.
173

ПоВЕдінКа ТВаРин
Поведінка тварин
та методи її вивчення
43
Однією з характерних рис тварин є їхня поведін-
ка. Ми знаємо, що зайці, лисиці, вовки, чаплі, мухи, 
жуки, раки поводяться по-різному. Знаючи законо-
мірності поведінки тварин, людям набагато легше 
співіснувати з ними на одній планеті.
Етологія
Наука про поведінку тварин у природному середовищі існування 
називається етологією (від грец. «етос» — звичай, характер і «ло-
гос» — слово, наука).
Етологія вивчає природу інстинктів, набуті поведінкові реакції, 
те, як тварини спілкуються між собою (комунікації), як змінюється 
їхня поведінка під дією різноманітних чинників тощо. Розвиток су-
часної етології пов’язують з ім’ям видатного австрійського вченого 
К. Лоренца, який разом з Н. Тінбергеном та М. Фішером отримав 
у 1973 р. Нобелівську премію за визначні відкриття в галузі етології.
загальнобіологічні методи вивчення етології
В етології використовують такі біологічні методи: спостереження, 
порівняльно-описовий метод, експеримент, моніторинг, моделювання.
Спостереження — це цілеспрямоване сприйняття й реєстрація 
поведінки досліджуваного об’єкта. Дослідник не втручається в біо-
логічні процеси. Спостереження проводиться з певною метою і за 
конкретним планом. Результати спостереження занотовуються, може 
проводитися кіно- або фотозйомка, аудіозапис.
Експеримент — це метод дослідження, у яке активно втручаєть-
ся дослідник. Експерименти можуть проводитися як у природі, так 
і в лабораторних умовах. Лабораторії облаштовують необхідними 
приладами, а сам експеримент вимагає використання піддослідних 
тварин. Не всі етологи вважають цей метод прийнятним для етології.
Моделювання — метод дослідження, в основі якого лежить імі-
тація складних процесів. Особливо цікавим є застосування такого 
методу для вивчення групових взаємовідносин.
174

Поведінка тварин та методи її вивчення
специфічні етологічні методи
Є методи дослідження, які застосовуються тільки в етології. Так, 
К. Лоренц розробив етологічний метод вивчення поведінки тварин 
в умовах напівневолі.
На основі спостереження, опису, порівняння вчені формулюють 
наукові гіпотези — припущення, що пояснюють факти. 
Специфічним методом є складання видових етограм — «каталогів 
поведінки» різних видів. Порівнюючи етограми, науковці роблять 
висновки про еволюцію різних форм поведінки.
Спостереження за великими копитними тваринами проводять 
картографічним методом — на карту наносяться шляхи, якими мі-
грують тварини. Для цього дослідник за слідами вивчає і фіксує всі 
переміщення тварин. Це дає уявлення про індивідуальні ділянки 
тварин, їхні кордони та взаємовідносини із «сусідами».
Етологічні дослідження проводять зоологи в заповідниках, за-
казниках, наукових експедиціях. Цікаві дані були отримані в умо-
вах, коли для виконання спостережень дослідник оселявся поряд 
з об’єктами дослідження.
Спостереження можуть проводитися за прирученими тваринами, 
які повернені в природне середовище, за тваринами, що утримуються 
у вольєрах тощо.
запам’ятайте найважливіше
Етологія — наука про поведінку тварин. В етології 
використовуються загальнобіологічні методи — спо-
стереження, експеримент, моделювання. Окрім того, 
застосовуються специфічні етологічні методи та при-
йоми: спостереження в умовах напівневолі, складання 
етограм, картографічні методи.
ПоВЕдінКа ТВаРин
44 Вроджена і набута поведінка
Однією з основних властивостей організму є по-
дразливість, яка може проявлятися в різній формі. 
Чим складнішою є будова організму, тим складніше 
проявляється подразливість. В основі подразливос-
ті багатоклітинних організмів лежить робота нер-
вової системи.
Подразливість і поведінка
Сотні разів ми з вами спостерігали — безпосередньо або пере-
глядаючи відеозйомки — за поведінкою тварин удома, у природі, 
у зоо парку, у цирку. Ви можете навести безліч прикладів дивовиж-
них дій тварин, які навіть важко пояснити.
За поведінкою тварин люди спостерігали здавна. Знання її осо-
бливостей допомагало давнім людям полювати, уникати хижаків 
та отруйних тварин, приручати диких звірів.
Що ж таке поведінка? Це пристосувальні дії або система дій 
організму у відповідь на дію зовнішнього або внутрішнього сере-
довища. Будь-яка поведінка — це складна комбінація інстинктивних 
і набутих елементів.
В основі формування поведінки тварин у навколишньому сере-
довищі лежить подразливість — одна з основних властивостей 
живого, здатність живого організму сприймати зміни зовнішнього 
та внутрішнього середовища й відповідати на них. Чим складніший 
організм, тим складнішою є його поведінка.
Для одноклітинних тварин характерні прості поведінкові реакції — таксиси. Так-
сиси — орієнтовані рухи, спричинені певними стимулами. Наприклад, евглена 
зелена переміщатиметься в більш освітлені ділянки води.
Рефлекси
В основі поведінки лежать рефлекси — відповідні реакції орга-
нізму на дію зовнішнього середовища за участю центральної нервової 
системи. Вони можуть бути безумовними (природженими) й умовни-
176

Вроджена і набута поведінка
 Мал. 44.1. В основі  
навчання і дресирування 
лежать умовні рефлекси
ми (набутими). Приклади безумовних рефлексів: 
дихання, кашель, чхання, відсмикування руки 
від гарячого предмета тощо. Ці рефлекси властиві 
всім представникам виду, незалежно від того, ба-
чили вони вияв таких рефлексів у своїх родичів 
чи ні. 
Природжена поведінка може бути дуже склад-
ною. Наприклад, шлюбна поведінка тварин, бу-
дівництво гнізда, догляд за потомством тощо.
Умовні рефлекси виробляються в результаті 
життєвого досвіду та властиві організмам з розви-
неною нервовою системою. Наприклад, виконання 
певних дій собакою у відповідь на сигнали госпо-
даря, уникнення пасток і певних отрут щурами 
тощо. Умовні рефлекси лежать в основі навчан-
ня (мал. 44.1). Щоб виробити умовний рефлекс, 
умовний сигнал-подразник повинен поєднуватися 
з безумовним, наприклад годуванням. Це вико-
ристовується під час дресирування тварин. Якщо 
умовний подразник не підкріплюватиметься без-
умовним, то згодом умовний рефлекс згасне 
й зникне. Наприклад, ви привчили курей прибіга-
ти до вас на умовний звуковий подразник — «ціп-
ціп», після якого вони отримували безумовний 
подразник — годування. Потім, з метою експери-
менту, ви поєднуєте годування зі звуком «киць-
киць». І за якийсь час кури не реагуватимуть 
на «ціп-ціп», а мчатимуть на звук «киць-киць». 
Умовні рефлекси мають важливе пристосувальне 
значення й дають змогу тваринам пристосуватися 
до мінливих умов сере­довища. Чим краще роз-
винена нервова система та головний мозок, тим 
швидше й більше умовних рефлексів виробляється.
Інстинкт
Інстинкт (від латин. «інстинктус» — спонукання) — це сукуп-
ність природжених стереотипних форм поведінки тварин, що вини-
кають у відповідь на зовнішні або внутрішні подразнення. Біологічне 
значення інстинктів полягає в забезпеченні виживання виду. Роз-
різняють різні види інстинктів.
177

Поведінка тварин
Інстинкти
Спрямовані  
на виживання особини
Спрямовані  
на виживання виду
— харчові
— статеві
— захисні
— батьківські
— гуртування
Інстинкти мають відносний характер, бо ефективні тільки за 
певних умов. Якщо умови змінюються, інстинкти можуть навіть за-
шкодити. Наприклад, птахи насиджують яйця — це дуже сильний 
батьківський інстинкт. Але, якщо на пізній стадії насиджування 
витягти яйце й підкласти замість нього, приміром, камінь, птахи 
не припинять насиджування, хоча ця дія безглузда. Інстинкт не 
може забезпечити реакцію на умови, що змінилися. Тому в процесі 
еволюції важливу роль відіграє научіння.
Научіння
В основі научіння лежать умовні рефлекси. Умовні рефлекси, 
пов’язуючи безумовні нейтральні подразники з умовними, дозво-
ляють тварині пристосовуватися до зміни зовнішнього середовища.
Формою научіння є імпритинг (мал. 44.2), що базується на вро-
дженій реакції, до якої додається індивідуальний досвід. Наприклад, 
пташенята качки мають вроджену реакцію рухатися за тим, кого 
вони побачать після вилуплення. Зазвичай це їхня мати, але в умо-
вах експерименту, коли їм показували м’яч, вони ходили за м’ячем, 
коли вони першою бачили людину, то потім ходили за людиною.
 Мал. 44.2. Прикладом 
імпри­тингу є слідуван-
ня пташенят за  качкою
178

Вроджена і набута поведінка
Інший спосіб научіння — це коли тварина навчається за прин-
ципом «проб і помилок». Коли тварина отримує позитивний ре-
зультат, вона його запам’ятовує. Більш прогресивним є спосіб на-
слідування, коли тварина повторює певні дії за більш дорослою або 
досвідченою особиною. Так хижаки вчать своїх дитинчат полювати, 
птахи — співати тощо.
В основі научіння лежать безумовні рефлексом та інстинкти. Наприклад, відомо, 
що пінгвіни не бояться людей. Вони не мають ворогів на суходолі, у їхньому ге-
нетичному апараті немає вродженого пускового сигналу на «наземного ворога».
Шимпанзе здатний майже миттєво виконувати навчальне завдання, змінювати 
поведінку, установлюючи зв’язки й закономірності між предметами та явищами. 
Але не абстрактно, а тільки з тим, що він бачить або чого торкається.
запам’ятайте найважливіше
Поведінка — це пристосувальні дії або система дій ор-
ганізму у відповідь на дію зовнішнього або внутріш-
нього середовища. Рефлекси — відповідні реакції ор-
ганізму на дію зовнішнього середовища за участю 
центральної нервової системи. Вони можуть бути без-
умовними (природженими) й умовними (набутими). 
Інстинкт — це сукупність природжених стереотипних 
форм поведінки тварин, що виникають у відповідь на зовнішні 
або внутрішні подразнення. В основі научіння лежать умовні 
рефлекси, безумовні рефлекси та інстинкти.
ПоВЕдінКа ТВаРин
Орієнтування та міграції
тварин
45
Як тварині знайти дорогу додому за тисячі кі-
лометрів? Які чуття стануть їй у пригоді? Чи тре-
ба взагалі так далеко мігрувати? Цікаві питання 
приводять до не менш цікавих відповідей.
міграції тварин
Міграціями називають регулярні переміщення тварин одного виду 
з однієї зони проживання в іншу. Найчастіше міграції пов’язані 
з процесами харчування й розмноження тварин. Наприклад, ластівки 
й лелеки розмножуються в Україні. Це для них зручно, бо корму 
(комах для ластівок і водяних тварин для лелек) улітку в нас дуже 
багато. Проте з настанням холодної пори року кормів стає все менше, 
а потім вони взагалі зникають. Тож доводиться цим птахам здійсню-
вати міграції, щоб перечекати лиху годину в більш теплих краях.
Постає логічне питання: а чому ж вони не залишаються в теплих 
краях назовсім? Усе дуже просто: конкуренція. У теплих краях і 
своїх претендентів на їжу вистачає.
Хомінг
Слово «хомінг» (homing) походить від англійського home — по-
вертатися додому. Таку назву має інстинкт дому, який ми можемо 
спостерігати в багатьох тварин. Найкраще це видно у тварин, які 
здійснюють дальні міграції. Це вугри, морські черепахи, лососі та 
ін. тварини. Вони можуть мандрувати тисячі кілометрів, але для 
розмноження все одно повертаються на те місце, де народилися.
Так, один з видів морських черепах розмножується лише на пев-
ному пляжі в Мексиці, і більше ніде в світі! Черепахи збираються 
там, одночасно припливаючи і від берегів Канади, і з Середземного 
моря, і з Азорських островів. Про гарну пам’ять цих черепах свідчить 
також те, що вперше після народження вони потрапляють на рідний 
пляж лише у віці 30 років — після завершення статевого дозрівання.
180

орієнтування та міграції тварин
Приклади хомінгу можна зустріти і в домашніх тварин. І собаки, 
і коти можуть долати досить значні відстані, щоб повернутися до 
місця, яке вважають своєю домівкою. Та набагато краще розвинений 
хомінг у поштових голубів. Століття добору привели до того, що ці 
птахи стали чудовими спеціалістами в знаходженні дороги додому. 
способи орієнтування тварин
Для орієнтації у просторі тварини використовують усі свої ор-
гани чуття. Зорова пам’ять дозволяє запам’ятати місце, яке твари-
на вважає своєю домівкою. Багато тварин можуть орієнтуватися, 
запам’ятовуючи, як виглядає місцевість. Як це не дивно, але важливу 
роль в орієнтації може відігравати слух. Наприклад, голуби непогано 
чують інфразвуки, які поширюються на десятки кілометрів. Що вже 
казати про китів, які орієнтуються в океанічному просторі, більше 
спираючись на слух, а не на зір!
Нюх для орієнтації використовують як наземні, так і водяні тва-
рини. Для багатьох риб він стає найважливішим засобом орієнтації. 
Як показали досліди, лосось, у якого пошкоджений орган нюху, 
утрачає вміння знаходити місце нересту.
Перелітні птахи переважно використовують сонячні, зоряні 
й магнітні «компаси». Знання положення Сонця відносно горизонту 
дає багато можливостей для орієнтації.
запам’ятайте найважливіше
Міграціями називають регулярні переміщення тварин 
одного виду з однієї зони проживання в іншу. 
Назву «хомінг» має інстинкт дому, який ми можемо 
спостерігати в багатьох тварин.
Для орієнтації у просторі тварини використовують усі 
свої органи чуття.
ПоВЕдінКа ТВаРин
46
Форми поведінки тварин
Основні форми поведінки — це територіальна, 
шлюбна, харчова, захисна поведінка тощо. Усі вони 
включають у себе багато додаткових факторів, на-
приклад, ієрархічні відносини, ритуальну поведінку, 
комунікації. Це породжує значну різноманітність по-
ведінки тварин.
Територіальна поведінка
 Мал. 46.1. Мавпи-ревуни 
позначають межі своєї 
території
Територіальна поведінка зумовлює розподіл території, яку займає 
певне угруповання, на окремі ділянки. Тварини захищають свою 
територію, бо від неї залежить безпека, кормова база, можливість 
вибору найліпшого шлюбного партнера тощо. Тварини мітять свою 
територію, захищають її, захоплюють одне в одного. Наприклад, со-
баки мітять сечею, ведмеді — сечею, дряпанням та погризами кори 
дерев, птахи — співом тощо.
Цікавою є територіальна поведінка мавп, які живуть у тропічних 
лісах. Дуже добре це можна побачити на прикладі мавп Південної Аме-
рики. Зграя мавп позначає свою територію криками (мал. 46.1). Якщо 
виникає конфлікт, то дві групи мавп намагаються перекричати одна 
одну. Хто кричить голосніше й більш ритмічно — той і виграє. До речі, 
виграш у такому двоборстві призводить до викиду 
у кров мавп-переможців гормонів. Ці гормони ви-
кликають у них відчуття задоволення й ейфорії. 
А через поразку мавпи засмучуються і відчувають 
фізичну втому. Тепер пригадайте, як поводяться 
вболівальники на спортивних змаганнях. Прав-
да, схоже на мавпячу поведінку? І результат той 
самий. Якщо перемога — ейфорія, задоволення, 
радощі! У разі поразки — зажура й сум. Ті самі 
гормони, що виділяються у крові мавп, є і в нас. 
Ці програми поведінки залишилися нам від наших 
далеких предків, які жили в тропічних лісах. Хоча 
використовуємо ми їх зараз зовсім для іншого.
182

Форми поведінки тварин
 Мал. 46.2. Ритуальна  
поведінка в котів
Багатьом тваринам притаманна ритуальна 
поведінка (мал. 46.2), яка дозволяє зменшити 
кількість справжніх бійок і травмування. Це такі 
демонстрації загрози, як нахил голови, показу-
вання іклів, настовбурчування шерсті чи пір’я, 
гарчання, погрозливі крики, піднімання плавців 
тощо. Антагоністична поведінка — заспокійлива 
поведінка тварин, які займають нижче положен-
ня в ієрархії. Це втримує домінуючих особин від 
атаки. У людини такими заспокійливими діями 
є посмішка, рукостискання тощо.
 Мал. 46.3. Шлюбна 
поведінка павича
Шлюбна й батьківська поведінка
Шлюбна поведінка (мал. 46.3) допомагає тва-
рині відшукати пару. Спостерігаючи за тварина-
ми в шлюбний період, ми можемо побачити безліч 
цікавих ритуалів. Це — спів, особливі рухи — 
«танці», побудова гнізда, «подарунки» тощо. Такі 
ритуали називають залицянням. У ході залицян-
ня тварині необхідно подолати межі індивідуаль-
ного простору, що, звичайно, викликає агресію. 
Саме тому під час шлюбних ритуалів спостеріга-
ються спроби самця наблизитися й відступити. 
Шлюбна поведінка виникла не просто так. 
У багатьох тварин самка не може сама вигодува-
ти дитинчат, їй необхідна допомога самця. Тому 
під час шлюбного ритуалу самці багато яких во-
доплавних птахів пропонують самкам рибку або 
пучечки водоростей. Цим вони демонструють своє 
вміння забезпечити самку й пташенят їжею.
Батьківська поведінка (мал. 46.4) проявля-
ється в турботі про потомство. Особливо вона роз-
винена у тварин, які мають невелику кількість 
потомків. Птахи будують гнізда, зігрівають і пе-
ревертають яйця, годують пташенят, навчають їх. 
Ссавці також облаштовують місце для дитинчат, 
годують їх, захищають, учать.
Навіть динозаврам, які вимерли багато міль-
йонів років тому, була властива така поведін-
ка. Більшість дорослих динозаврів були надто 
великими, тому вони не могли самі доглядати 
 Мал. 46.4. Батьківська 
поведінка: висиджування 
яєць
183

Поведінка тварин
маленьких за розмірами дитинчат. Але ці тва-
рини будували гнізда, у яких відкладали яйця, 
та захищали їх.
Харчова поведінка
 Мал. 46.5. Харчова пове-
дінка гепарда
Харчова поведінка (мал. 46.5) у тварин ха-
рактеризується великою різноманітністю. Вона 
пов’язана з пошуком, запасанням їжі й обміном 
речовин. Усі тварини мають підвищену чутли-
вість до харчових речовин. Хижаки здобувають 
їжу за допомогою полювання, під час якого за-
стосовуються різні тактики. Наприклад, котячі 
підстерігають здобич, а собаки, вовки — заганяють її. Велетенський 
синій кит є твариною-фільтратором. Він набирає воду з дрібними 
тваринами до рота й проціджує її крізь свої китові вуса. Великі 
рослиноїдні тварини випасають їжу. 
Багатьом тваринам притаманна поведінка запасання їжі. Наприклад, комахи 
запасають їжу для личинок (бджоли, наїзники, мурахи тощо). Білки запасають 
на зиму горіхи й гриби. Родичі зайців пищухи навіть роблять спеціальні стіжки 
з трави, таким чином запасаючи корм на зиму. Звідси й друга назва цих тварин — 
сіноставці.
Агресивна і захисна поведінка
Оборонна, або захисна, поведінка спрямована на уникнення не-
безпеки. Вона проявляється в загрозливих позах, звуках, нападах, 
заподіянні травм. Більшість тварин вдаються до агресії під час 
розмноження. За відсутності агресора агресія може накопичуватися 
і спрямовуватися на будь-який об’єкт. Провокувати агресивну по-
ведінку може й тварина, що захищає територію, яку вважає своєю. 
Досить часто такий тип агресивної поведінки трапляється в собак. 
Хоча помітити її можна і в інших тварин — котів, півнів, левів 
тощо.
Дослідницька поведінка
Дослідницька поведінка є обов’язковою частиною поведінки будь-
якої тварини. Коли тварина шукає їжу, воду, укриття, шлюбного 
партнера, то вона здійснює дослідницьку поведінку. Завдяки такому 
типу поведінки тварини пізнають навколишній світ і знають, де вони 
можуть знайти їжу або інших тварин свого виду.
184

Форми поведінки тварин
Дослідницька поведінка є дуже важливою для виявлення твари-
ною небезпеки. Особливо це стосується травоїдних тварин, які боять-
ся хижаків. Зверніть увагу на те, як косуля чи кінь наближаються 
до незнайомого місця або водопою (це часто показують у науково-
популярних фільмах). Вуха ловлять кожен звук, очі реагують на 
найменші рухи, ніс принюхується і вловлює найслабкіші підозрілі 
запахи. Хижаку дуже нелегко залишатися непомітним для такої 
тварини-дослідника.
Гігієнічна поведінка
Гігієнічна поведінка тварин спрямована на підтримання чистоти 
покривів тіла та вирішення питань з туалетом. Для кочових тварин, 
які багато рухаються, особливих проблем з туалетом не існує: де 
зупинилися — там і туалет. Відтак вони відразу ж ідуть далі. А от 
осілим тваринам доводиться ставитися до цього питання набагато 
серйозніше, оскільки засмічувати свою територію — не надто вдала 
ідея. До того ж це ще й підвищення ризику захворіти. З огляду на 
це, бабаки, наприклад,  роблять у своїх норах спеціальні віднорки, 
які слугують їм туалетами.
Чудовим прикладом гігієнічної поведінки є відшукування комах у мавп. У мавпя-
чій зграї всі особини ставляться до цього дуже серйозно. Якщо мавпи не будуть 
оглядати одна одну, то в їхній шерсті можуть завестися паразити. Окрім того, 
мавпи видаляють при таких оглядах ще й змертвілі лусочки шкіри та волосинки, 
які випали. Цей процес навіть має спеціальну назву — грумінг.
запам’ятайте найважливіше
Типи поведінки — умовна класифікація численних 
видів поведінки тварин. Поведінка формується під 
дією двох основних факторів: спадкової інформації й 
умов зовнішнього середовища. Той чи інший тип по-
ведінки є результатом еволюції і сприяє виживанню 
й розвитку біологічного виду.
ПоВЕдінКа ТВаРин
47
Соціальна поведінка тварин
Соціальна, або суспільна, поведінка є одним з ти-
пів поведінки. Тварини утворюють тимчасові або 
постійні угруповання, з якими пов’язані поведінкові 
реакції, що допомагають їм виживати. Сукупність 
таких реакцій і називають соціальною поведінкою.
Комунікації
Завдяки соціальній поведінці підвищуються шанси на виживання 
всього угруповання й виду. Для таких угруповань важливою є систе-
ма комунікацій, бо тваринам треба узгоджувати свої дії. Наприклад, 
люди спілкуються за допомогою звуків (мова, сміх, удари долонь), 
жестів, поз тіла тощо. Птахи спілкуються за допомогою звуків, поз, 
кольорів. Звуки цвіркунів, жаб, комарів виконують важливу функ-
цію — повідомляють про пошук шлюбного партнера.
Запахи також посідають важливе місце в комунікації. Так, ба-
гато хижаків мітять територію сечею. Тварини багатьох видів ви-
користовують у спілкуванні феромони — особливі пахучі речовини. 
Вони допомагають самцям метеликів знаходити шлях до самок за 
декілька кілометрів.
ієрархія
Крім того, у таких угрупованнях кожна тварина виконує певну 
роль, тобто виникає явище ієрархії. Завдяки ієрархії між тварина-
ми встановлюється розподіл функцій, порядок використання різних 
«благ», у першу чергу, їжі.
Наприклад, у курнику встановлюється лінійна ієрархія, згідно 
з якою курка А буде дзьобати будь-яку курку, курка Б — усіх, крім 
курки А, курка В — усіх, крім курки А і курки Б і т. п. Такий 
тип ієрархії характерний для корів, мишей, пацюків, павіанів тощо.
Становище тварини в ієрархії зазвичай визначається розмірами, 
силою, агресивністю й залишається у птахів постійним у певному 
угрупованні.
186

соціальна поведінка тварин
Ієрархія має велике позитивне значення в житті угруповання. 
Вона зменшує прояви агресивності, яка пов’язана з їжею, вибором 
шлюбного партнера тощо. Зменшується кількість бійок, травмувань, 
а ресурси розподіляються таким чином, що в першу чергу забезпе-
чуються найбільш життєздатні особини.
суспільна організація
Чим більш стійкі угруповання утворюють тварини, тим вищий 
у них рівень спеціалізації, коли кожна тварина виконує певну роль. 
Такими функціями може бути добування їжі, охорона, піклування 
про потомство тощо. У приматів, наприклад, такі угруповання до-
сить гнучкі, динамічні, а от у комах — жорсткі. У таких комах, 
як терміти, мурахи, бджоли, ролі між особинами розподіляються 
відповідно до будови тіла та здатності до розмноження.
У сім’ї бджіл є самка-цариця, здатна до розмноження, робочі 
бджоли — недорозвинені самки й самці-трутні, здатні до розмно-
ження. У кожного — свої функції. Цариця й трутні розмножують-
ся, робочі бджоли піклуються про потомство, будують стільники, 
наводять лад у вулику, захищають його, збирають пилок і нектар.
Інформація передається за допомогою феромонів та особливих 
рухів, які називають танцями. У такому «танці» за допомогою спеці-
альних рухів бджола повідомляє напрямок і відстань до джерела їжі.
запам’ятайте найважливіше
Соціальна, або суспільна, поведінка, є одним з типів 
поведінки, важливих для тварин, що утворюють угру-
повання. Для такого типу поведінки мають важливе 
значення комунікації, ієрархія та суспільні організа-
ції.
ПоВЕдінКа ТВаРин
48
Типи угруповань тварин
Відомий етолог і лауреат Нобелівської премії 
К. Лоренц установив, що всі угруповання тварин 
можна розділити на дві великі групи. Перша з них — 
анонімні угруповання, які не мають визначеної 
структури. Друга — індивідуалізовані угруповання, 
які мають певну структуру і в яких кожна тварина 
виконує ту чи іншу роль.
скупчення та угруповання
Тварини можуть збиратися разом, утворюючи скупчення й угру-
повання. Скупчення є простою сукупністю тварин, які зібралися 
в одному місці. Наприклад, пуголовки можуть збиратися в одному 
місці ставка через те, що там багато їжі. Вони не утворюють навіть 
примітивної спільноти й не розрізняють «своїх» та «чужих». 
Угруповання відрізняються від скупчень саме тим, що тварини 
в них можуть розрізняти «своїх» і «чужих». Вони впізнають тих, хто 
належить до їхньої групи, і можуть негативно ставитися до тварин 
з інших груп.
анонімні угруповання
Тварини з анонімних угруповань відрізняють 
членів своєї групи від інших тварин цього виду 
(мал. 48.1). Але вони не розрізняють членів групи 
між собою. Часто для впізнавання використову-
ється запах: ця особина пахне, як член нашої 
групи,— значить, вона «своя».
У різних тварин прихід «чужого» до групи 
може викликати різну реакцію. Якщо до групи 
жирафів чи кенгуру приєднається нова особи-
на, то інші відреагують на це досить спокійно. 
За якийсь час до новачка звикнуть, і він стане 
«своїм». Такі анонімні угруповання називають 
відкритими.
 Мал. 48.1. Анонімне угру-
повання
188

Типи угруповань тварин
Але існують і закриті анонімні угруповання. У них члени гру-
пи зустрічають «чужих» дуже агресивно. Скажімо, пацюки можуть 
просто вбити чужинця.
Анонімні угруповання значно підвищують шанси своїх членів 
на виживання. Вони не мають ватажків, і повести за собою групу 
може будь-яка тварина. Зазвичай тварина, яка помітила небезпеку, 
подає сигнал. Він може бути звуковим (як-от крик птахів) або мати 
іншу природу. Так, риби, які бачать небезпеку, виділяють спеціальні 
речовини, і їхні сусіди реагують на запах.
індивідуалізовані угруповання
У цих угрупованнях тварини знають одна одну «в обличчя». 
Індивідуалізовані угруповання побудовані на особистих контактах 
тварин між собою. У них кожна тварина відіграє певну роль, тому 
там можна побачити ватажків. Ватажки відіграють головні ролі — 
домінують над іншими членами групи. Але водночас таким групам 
притаманні і родинні, і дружні відносини.
Прикладів таких угруповань багато. Це — зграя вовків, група 
павіанів, лев’ячий прайд, навіть кури, які живуть у курнику в одного 
господаря, теж утворюють індивідуалізоване угруповання.
Уміння розпізнавати особин своєї групи дозволяє тваринам здій-
снювати дуже складні дії. Так, вовки полюють на здобич, влашто-
вуючи справжні облави.
запам’ятайте найважливіше
 Анонімні угруповання складаються з особин, які ін-
дивідуально не розрізняють членів своєї групи. Але 
на небезпеку вони реагують усі разом, орієнтуючись 
на сигнали, які подають одна одній. Індивідуалізова-
ні угруповання складаються з особин, які індивіду-
ально розрізняють членів своєї групи. Це дозволяє їм 
здійснювати дуже складні скоординовані дії.
ПоВЕдінКа ТВаРин
Елементарна розумова діяль-
ність. Еволюція поведінки
49
Будь-який хазяїн домашньої тварини знає, 
що його собака (кіт, папуга тощо) дуже розумний. 
А що свідчить про розумність тварини з погляду 
науки? Уміння використовувати знаряддя праці? 
Чи вміння розмовляти? Спробуймо розібратися.
Використання тваринами знарядь праці
У давнину існувала думка, що людина відрізняється від тварин 
тим, що може використовувати знаряддя праці. Та минув час, і ви-
явилося, що використання знарядь праці не є винятковою ознакою 
людини. Досить багато тварин також цілком успішно ними корис-
туються.
Як виявилося, для використання знарядь праці навіть наявність 
великого мозку не є обов’язковою умовою. Невеликі поодинокі оси 
з родів Сфекс і Амофіла використовують камінці, будуючи нірки 
для своїх нащадків у сипучому піску. Щоб зробити цей пісок більш 
щільним, вони його утрамбовують камінцями.
Досить популярні знаряддя праці й у птахів. Папуги часто ви-
користовують шматочки пластмаси чи металу для того, щоб підня-
ти защіпку дверцят своєї клітки. Цікаво поводиться зі знаряддями 
праці дятловий в’юрок з Галапагоських островів. Для здобування 
личинок комах з-під кори він використовує гострі гілочки або ко-
лючки кактусів.
Серед ссавців головним претендентом на дру-
ге місце після людини з використання знарядь 
праці є шимпанзе (мал. 49.1). І Шимпанзе ви-
готовляють і використовують досить багато зна-
рядь. Це, наприклад, камені, за допомогою яких 
вони лущать горіхи; палички з обідраною корою 
для ловіння мурах і термітів; палиці для різних 
життєвих ситуацій (приміром, щоб дістати плід 
з тонкої гілки). 
 Мал. 49.1. Знаряддя праці 
у приматів
190

Елементарна розумова діяльність. Еволюція поведінки
Елементарна розумова діяльність
Чим більше ми вивчаємо тварин, тим більше стає зрозумілим, 
що прірви між мисленням людини й тварини не існує. Серед тварин 
можна зустріти всі можливі варіанти розумової діяльності: починаю-
чи від найпростіших дій на основі рефлексів (як у гідри) і закінчуючи 
дуже складним мисленням людиноподібних мавп.
Та найбільш складні процеси схожі на елементарне людське мис-
лення відбуваються в мозку птахів і ссавців. Серед птахів лідерами 
у сфері інтелекту вважають воронових (круків, ворон, сорок тощо) і 
папуг. З-поміж ссавців найрозумнішими є мавпи, дельфіни, слони, 
хижаки. Дослідження шимпанзе та горил засвідчили, що їхні ро-
зумові здібності перебувають приблизно на рівні дворічної або три-
річної дитини. Вони непогано опановують мову. Будова гортані не 
дозволяє їм розмовляти, як людям, але мову жестів вони засвоюють 
досить легко. Рекордний розмір словника мала горила Коко, яка 
знала близько 1000 знаків мови жестів.
Еволюція поведінки тварин
Поведінка — це значущий результат еволюції, одна з важливих 
адаптацій організму до навколишнього середовища. Різні форми по-
ведінки відбираються в процесі еволюції за принципом сприяння 
виживанню виду: яка поведінка більше сприяє виживанню — така 
й закріплюється.
запам’ятайте найважливіше
Використання знарядь праці притаманне  різним тва-
ринам — комахам, птахам, ссавцям тощо. Елементар-
на розумова діяльність властива багатьом птахам і 
ссавцям, наприклад, мавпам, папугам, слонам.
Поведінка є важливою властивістю тварин, яка допо-
магає їм виживати.
Поведінка тварин
Висновок
Ми розглянули дуже важливі аспекти життя тварин, які пов’язані 
з поведінкою. В основі поведінки лежить загальна властивість живих 
організмів — подразливість. Еволюція тварин була спрямована на 
розвиток цієї властивості, завдяки чому у тварин з’являється нервова 
система та рефлекси. Рефлекси лежать в основі поведінки. Подальше 
ускладнення спостерігалося в появі інстинктів — вродженої досить 
складної системи дій. Вони спрямовані на забезпечення виживання 
в сталих умовах. Здатність до научіння значно підвищила шанси 
виду на виживання, бо дозволила пристосуватися до змін умов зо-
внішнього середовища.     
