výrok:
Pan Balák se v této kauze osobně neobohatil. Zadruhé, nevznikla žádná národohospodářská škoda. A zatřetí, tři roky natvrdo dostal za údajné zvýhodnění jedné stavební firmy, mimochodem jednalo se o kladenskou firmu ESG s Jaromírem Jágrem, (...) přičemž to zvýhodnění spočívalo v tom, že jí umožnil prohlídku Lánské obory.
dodatečný kontext:
<p>Prezident Zeman <a href="https://www.irozhlas.cz/zpravy-domov/milos-balak-milost-lany-prezident-zeman-zduvodneni-ustni-zadost_2204160500_tec">udělil</a> 26.&nbsp;března&nbsp;2022 milost Miloši Balákovi, řediteli Lesní správy Lány, což je příspěvková organizace Kanceláře prezidenta republiky. Balák byl nepravomocně <a href="https://www.irozhlas.cz/zpravy-domov/lesni-sprava-lany-soud-milos-balak-libor-tkadlec-obzaloba-zakazka_2105070933_ban">odsouzen</a> na&nbsp;tři&nbsp;roky odnětí svobody v&nbsp;květnu minulého roku, a&nbsp;to za&nbsp;zmanipulování zakázky na&nbsp;zajištění a&nbsp;odvodnění svahů vodní nádrže v&nbsp;Lánech. Dále také <a href="https://zpravy.aktualne.cz/domaci/soud-balak-vezeni/r~b5a3243aaefc11ebb0fa0cc47ab5f122/">obdržel</a> pokutu ve&nbsp;výši 1,8&nbsp;milionu korun a&nbsp;zákaz činnosti ve&nbsp;státní správě na&nbsp;čtyři roky (počítající se od&nbsp;propuštění z&nbsp;vězení). Trest následně 24.&nbsp;března&nbsp;2022 <a href="https://www.ceskenoviny.cz/zpravy/odvolaci-soud-se-bude-zabyvat-kauzou-sefa-lesni-spravy-balaka/2182343">potvrdil</a> Krajský soud v&nbsp;Praze.</p><p>Kromě Miloše Baláka byl <a href="https://www.ceskenoviny.cz/zpravy/odvolaci-soud-se-bude-zabyvat-kauzou-sefa-lesni-spravy-balaka/2182343">odsouzen</a> také manažer firmy Energie - stavební a&nbsp;báňská (ESB) Libor Tkadlec. Ten dostal od&nbsp;soudu podmínku a&nbsp;<a href="https://zpravy.aktualne.cz/domaci/soud-balak-vezeni/r~b5a3243aaefc11ebb0fa0cc47ab5f122/">pokutu</a> 600&nbsp;tisíc korun. Firma ESB dostala peněžitý trest 5,4&nbsp;milionů korun a&nbsp;zákaz účasti na&nbsp;veřejných zakázkách po&nbsp;dobu 3&nbsp;let. Doplňme, že ačkoliv Miloš Zeman používá zkratku „ESG“, zjevně má na mysli právě společnost ESB.</p><p>Celá kauza se&nbsp;<a href="https://ct24.ceskatelevize.cz/domaci/3459550-balak-z-lesni-spravy-lany-musi-na-tri-roky-do-vezeni-potvrdil-soud">odvíjí</a> od manipulace veřejné zakázky v&nbsp;hodnotě více než 200&nbsp;milionů korun. Konkrétně jde o&nbsp;tendr na&nbsp;zajištění a&nbsp;odvodnění svahů vodní nádrže Klíčava v&nbsp;Lánské oboře.</p><p>Dle <a href="https://zpravy.aktualne.cz/domaci/soud-balak-vezeni/r~b5a3243aaefc11ebb0fa0cc47ab5f122/">rozsudku</a> soudu Miloš Balák zhotovitele určil dopředu. Zároveň umožnil ESB podílet se na&nbsp;přípravě projektu a&nbsp;zpřístupnil společnosti neveřejné informace, které společnost využila k&nbsp;výhře ve&nbsp;výběrovém řízení. Libor Tkadlec pak v&nbsp;odposleších <a href="https://ct24.ceskatelevize.cz/domaci/3459550-balak-z-lesni-spravy-lany-musi-na-tri-roky-do-vezeni-potvrdil-soud">zmínil</a>, že&nbsp;některé položky zakázky plánuje nadhodnotit.</p><p>Policie si také nechala <a href="https://zpravy.aktualne.cz/domaci/soud-balak-vezeni/r~b5a3243aaefc11ebb0fa0cc47ab5f122/">vypracovat</a> znalecký posudek, aby vypočetla zisk z&nbsp;neoprávněného získání zakázky. Zisk ESB měl činit téměř 9&nbsp;milionů korun, vzhledem k&nbsp;zahájení trestního řízení k&nbsp;tomu však <a href="https://www.irozhlas.cz/zpravy-domov/lesni-sprava-lany-soud-milos-balak-libor-tkadlec-obzaloba-zakazka_2105070933_ban">nedošlo</a>. <i>„Je to minimalistická varianta. Mohlo to být klidně i&nbsp;více, vzhledem k&nbsp;tomu, jak to obžalovaní chystali,“</i> <a href="https://zpravy.aktualne.cz/domaci/soud-balak-vezeni/r~b5a3243aaefc11ebb0fa0cc47ab5f122/">komentoval</a> částku soudce, který loni vynesl nad&nbsp;celou kauzou nepravomocný rozsudek.</p><p>Podle policejních odposlechů <a href="https://zpravy.aktualne.cz/domaci/soud-balak-vezeni/r~b5a3243aaefc11ebb0fa0cc47ab5f122/">plánoval</a> Libor Tkadlec z rozpočtu Kanceláře prezidenta republiky získat desítky milionů korun. Kvůli aktivitě policistů ale kancléř Mynář nechal část probíhajících prací zastavit, a&nbsp;tak byla konečná cena tendru 191&nbsp;milionů korun. Původně však měla být hodnota zakázky 230&nbsp;milionů.</p><p>Součástí <a href="https://www.energie-as.cz/management-spolecnosti.html?id=128">představenstva</a> ESB je opravdu hokejista Jaromír Jágr. Je však&nbsp;důležité zmínit, že&nbsp;během protiprávního jednání jeho členem <a href="https://or.justice.cz/ias/ui/rejstrik-firma.vysledky?subjektId=494059&amp;typ=UPLNY">nebyl</a>. Stal se jím až v&nbsp;roce&nbsp;2021, samotná kauza s&nbsp;Milošem Balákem <a href="https://zpravy.aktualne.cz/domaci/soud-balak-vezeni/r~b5a3243aaefc11ebb0fa0cc47ab5f122/">odstartovala</a> po&nbsp;policejním zásahu v&nbsp;Lánech již v&nbsp;roce&nbsp;2017. V&nbsp;té době nicméně <a href="https://or.justice.cz/ias/ui/rejstrik-firma.vysledky?subjektId=494059&amp;typ=UPLNY">byl</a> místopředsedou představenstva jeho otec, Jaromír Jágr starší.</p><p>Dodejme, že&nbsp;šéf Lesní správy Lán je nyní <a href="https://zpravy.aktualne.cz/domaci/balaka-obzalovali-za-prodej-kamene-ze-sidla-prezidenta/r~768dee82fb4711eb8a900cc47ab5f122/">obžalován</a> ještě v&nbsp;jiné kauze. Lánskou oboru měl totiž bez&nbsp;patřičného povolení <a href="https://zpravy.aktualne.cz/domaci/lany-misto-kamenolomu-terenni-upravy/r~efd3b39ac08511ecb5bd0cc47ab5f122/">proměnit</a> v&nbsp;kamenolom, vytěžit celkem 40&nbsp;tisíc tun kamene a&nbsp;část pak pod&nbsp;cenou prodat firmě ESB, která figurovala i&nbsp;v&nbsp;kauze úprav svahů vodní nádrže.</p><p>Na&nbsp;závěr si shrňme naše hodnocení. Z&nbsp;dostupných informací není zřejmé, že&nbsp;by se Miloš Balák přímo na&nbsp;zvýhodnění společnosti ESB obohatil. Není ani zřejmé, zda vznikla státu finanční škoda. Zisk ESB z&nbsp;neoprávněného získání zakázky měl sice činit téměř 9&nbsp;milionů korun (podle soudu dokonce minimálně 9&nbsp;milionů), ale vzhledem k&nbsp;zahájení trestního stíhání se tak nestalo.</p><p>Přesto hodnotíme výrok Miloše Zemana jako nepravdivý. Není totiž pravdou, že&nbsp;by Balák společnosti ESB pouze umožnil prohlídku Lánské obory před vypsáním tendru. Na&nbsp;základě soudního rozsudku je zřejmé, že&nbsp;s&nbsp;firmou Balák spolupracoval na&nbsp;plánování projektu a&nbsp;poskytoval jí neveřejné informace ještě před&nbsp;vypsáním výběrového řízení. Šéf lesní správy tak podle soudu dopředu určil zhotovitele.</p>