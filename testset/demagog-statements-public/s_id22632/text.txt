výrok:
V pátek (17. března 2023, pozn. Demagog.cz) se objevila informace, která nebyla ode mne, já jsem ji okamžitě, na to jsem reagoval, dementoval jsem, že tady ani tento týden, ani příští týden nepředložím novelu tohoto zákona (upravující valorizační mechanismus, pozn. Demagog.cz) na vládu, dokud nebude mít ukončené jednání se sociálními partnery, s opozicí a nebudu mít ukončené řádné mezirezortní připomínkové řízení. (...) Včera jsem to také jasně napsal pod účet paní předsedkyni Aleny Schillerové na twitteru.
dodatečný kontext:
<p>Ministr práce a&nbsp;sociálních věcí Marian Jurečka (KDU-ČSL) reaguje na kritiku poslankyně za ANO Kláry Dostálové, která v&nbsp;debatě komentovala špatnou komunikaci vlády ohledně plánované úpravy parametrů pro pravidelnou valorizaci důchodů. Podle poslankyně Dostálové chce Marian Jurečka tuto změnu předložit příliš urychleně, a&nbsp;proto nezbude čas pro důkladné projednání s&nbsp;opozicí. Šéf resortu práce a&nbsp;sociálních věcí na to reagoval slovy, že se v&nbsp;nejbližší době nechystá novelu předložit, a&nbsp;podotkl, že se proti takové informaci ohradil již dříve.</p><p><strong>Vyjádření o&nbsp;jednání v&nbsp;týdnu 20.–26.&nbsp;března</strong></p><p>Nejprve zmiňme, že mluvčí Ministerstva práce a&nbsp;sociálních věcí (MPSV) Eva Davidová v&nbsp;pátek 17.&nbsp;března 2023 pro ČTK <a href="https://web.archive.org/web/20230327123710/https://www.ceskenoviny.cz/zpravy/2340047">řekla</a>, že vláda by novelu, která by pozměnila pravidla valorizace penzí, mohla projednávat již v&nbsp;týdnu od 20.&nbsp;do 26.&nbsp;března. Stejně se tehdy Eva Davidová vyjádřila i&nbsp;ve vysílání televize <a href="https://cnn.iprima.cz/porady/zpravy/17032023-0">CNN Prima News</a> (video, 13:54–15:00). Zde mimo jiné uvedla, že předpokládá, že návrh bude vládou <i>„schválen v&nbsp;průběhu příštího týdne“</i> (video, 14:54).</p><p>Později v&nbsp;ten samý den však Marian Jurečka <a href="https://www.novinky.cz/clanek/domaci-zmeny-valorizaci-penzi-nejsou-na-poradu-dne-jurecka-slibil-standardni-legislativni-proces-40426160">oznámil</a>, že kabinet Petra Fialy o&nbsp;takovém návrhu ve zmíněném týdnu jednat <a href="https://ct24.ceskatelevize.cz/domaci/3572522-jurecka-chce-v-pristich-tydnech-jednat-o-zmene-valorizace-duchodu-s-opozici-i-odbory">nebude</a>. Na tiskové konferenci konkrétně uvedl (<a href="https://www.facebook.com/mpsvcz/videos/615199293757846">video</a>, 3:10): <i>„Já jsem začal jednat se zástupci opozice, v&nbsp;těch příštích dnech budu ještě jednat také&nbsp;(…) s&nbsp;kolegy z&nbsp;SPD a&nbsp;také i&nbsp;se zástupci odborů a&nbsp;zaměstnavatelů. Až tyto konzultace s&nbsp;nimi provedu (…), tak teprve </i>poté<i> začne mezirezortní připomínkové řízení a&nbsp;až následně takovýto materiál půjde na vládu.“</i></p><p>Zmiňme, že se zástupci opozičního hnutí ANO se Marian Jurečka <a href="https://ct24.ceskatelevize.cz/domaci/3572522-jurecka-chce-v-pristich-tydnech-jednat-o-zmene-valorizace-duchodu-s-opozici-i-odbory">sešel</a> již před tiskovou konferencí. Předsedkyně poslaneckého klubu ANO Alena Schillerová později deníku Právo <a href="https://www.novinky.cz/clanek/domaci-vlada-s-trvalymi-zmenami-penzi-specha-mely-by-platit-uz-od-leta-40426389">řekla</a>, že ministr Jurečka měl účastníkům jednání předat pouze dotazník ohledně reformy.&nbsp;</p><p><strong>Vyjádření o&nbsp;jednání na začátku dubna</strong></p><p>Už 17.&nbsp;března nicméně začalo být poměrně složité se vyznat v&nbsp;jednotlivých vyjádřeních zástupců MPSV. Znovu se totiž opakovala situace, kdy mluvčí ministerstva uvedla informaci, vůči níž se následně ministr Jurečka vymezil.</p><p>Server <a href="https://www.seznamzpravy.cz/clanek/domaci-politika-vlada-projedna-zmenu-v-navysovani-penzi-v-dubnu-variantu-ma-pouze-jednu-227939">Seznam Zprávy</a> ještě v&nbsp;pátek 17.&nbsp;března ve svém článku informoval, že podle slov <a href="https://web.archive.org/web/20230317122628/https://www.seznamzpravy.cz/clanek/domaci-politika-vlada-projedna-zmenu-v-navysovani-penzi-v-dubnu-variantu-ma-pouze-jednu-227939">mluvčí</a> MPSV by vláda měla úpravu valorizací schválit <i>„na svém jednání začátkem dubna“</i>. Stejně se mluvčí vyjádřila i&nbsp;v&nbsp;pondělí <a href="https://www.novinky.cz/clanek/domaci-vlada-s-trvalymi-zmenami-penzi-specha-mely-by-platit-uz-od-leta-40426389">20.&nbsp;března</a> pro deník Právo, který její citaci otiskl následující den (<i>Právo</i>, 21.&nbsp;března 2023, str.&nbsp;1). Na to následně reagovali zástupci hnutí ANO.</p><p>Poslankyně Schillerová mj.&nbsp;kvůli tomu ministra Jurečku <a href="https://twitter.com/alenaschillerov/status/1638165368689639424">kritizovala</a> na svém twitteru, kde napsala: <i>„Informace, že </i>[ministr práce a&nbsp;sociálních věcí Marian Jurečka]<i> plánuje předložit vládě zásadní úpravy valorizačních mechanismů již začátkem dubna s&nbsp;účinností od července, je naprosto šokující. Zejména pokud schůzka s&nbsp;námi, tedy nejsilnější opoziční stranou, má proběhnout ve stejné době. To je výsměch.“</i></p><p>Ministr práce a&nbsp;sociálních věcí se ale proti tomu v&nbsp;diskuzi pod příspěvkem následně <a href="https://twitter.com/MJureka/status/1638269197963907072">ohradil</a>:</p><figure class="embed"><blockquote class="twitter-tweet"><p lang="cs" dir="ltr">A všimla jste si, že jsem tuto informaci, která se objevila v mediálním prostoru hned v pátek dementoval? Jasně jsem řekl, že to bude projednáno s opozicí a sociálními partnery.</p>— Marian Jurečka (@MJureka) <a href="https://twitter.com/MJureka/status/1638269197963907072?ref_src=twsrc%5Etfw">March 21, 2023</a></blockquote><script async="" src="https://platform.twitter.com/widgets.js" charset="utf-8"></script></figure><p><strong>Další vyjádření</strong></p><p>Ministr Jurečka poté svůj záměr jednat se zástupci opozice, odborů a&nbsp;zaměstnavatelů <a href="https://ct24.ceskatelevize.cz/domaci/3573198-jurecka-s-opozici-jedna-o-dalsim-zpomaleni-rustu-penzi-dohoda-je-ale-v-nedohlednu">zopakoval</a> i&nbsp;po jednání vlády 21.&nbsp;března, na kterém se kabinet <a href="https://ct24.ceskatelevize.cz/domaci/3573469-vladni-strany-chteji-dalsi-zpomaleni-valorizace-duchodu-sdelil-jurecka">shodl</a>, že chce valorizaci zpomalit. Podle serveru ČT24 chce vládní koalice do řádného zvyšování penzí počítat pouze třetinu růstu reálných mezd, nikoliv <a href="https://www.zakonyprolidi.cz/cs/1995-155#p67-8">polovinu</a>, jako je tomu nyní. Dodejme, že Marian Jurečka <a href="https://ct24.ceskatelevize.cz/domaci/3573198-jurecka-s-opozici-jedna-o-dalsim-zpomaleni-rustu-penzi-dohoda-je-ale-v-nedohlednu">chce</a> také snížit výhodnost předčasného odchodu do penze.</p><p>Se zástupci SPD se pak Marian Jurečka <a href="https://www.novinky.cz/clanek/domaci-fiala-spd-po-jednani-s-jureckou-odmitame-snizeni-realnych-duchodu-40426514?fbclid=IwAR05IcQiNxPhTmXIzrFhjmPRUyeRj5nSNB6rbL5ivn8J5wiDUSOjS1V-aJM#source=hp&amp;seq_no=10&amp;dop_ab_variant=0&amp;dop_source_zone_name=novinky.sznhp.box&amp;utm_campaign=&amp;utm_medium=z-boxiku&amp;utm_source=www.seznam.cz">sešel</a> 22.&nbsp;března. Po tomto jednání <a href="https://web.archive.org/web/20230327132436/https://www.ceskenoviny.cz/zpravy/2341659">oznámil</a>, že se nechystá prosadit zvýšenou věkovou hranici pro odchod do důchodu na 68&nbsp;let. Dále řekl, že se jeho důchodová komise rozšíří i&nbsp;o&nbsp;představitele opozičních hnutí.&nbsp;</p><p>Doplňme, že Českomoravská konfederace odborových svazů (ČMKOS) ministra Jurečku za komunikaci <a href="https://www.cmkos.cz/cs/obsah/219/tiskova-zprava-vlada-je-patrne-bezradna-zrejme-proto-tresta/333054">kritizovala</a> už v&nbsp;únoru letošního roku. V&nbsp;tiskové zprávě ČMKOS konkrétně <a href="https://www.cmkos.cz/cs/obsah/219/tiskova-zprava-vlada-je-patrne-bezradna-zrejme-proto-tresta/333054#:~:text=%E2%80%9EVl%C3%A1da%20ignoruje%20soci%C3%A1ln%C3%AD%20dialog.%20Ty%20opravdu%20d%C5%AFle%C5%BEit%C3%A9%20materi%C3%A1ly%20pos%C3%ADl%C3%A1%20%C4%8Dasto%20pozd%C4%9B%20a%20pop%C3%ADr%C3%A1%20sv%C3%A1%20vlastn%C3%AD%20slova">stojí</a>: <i>„Vláda ignoruje sociální dialog. Ty opravdu důležité materiály posílá často pozdě a&nbsp;popírá svá vlastní slova.“</i></p><p><strong>Závěr</strong></p><p>Mluvčí MPSV Eva Davidová v&nbsp;pátek 17.&nbsp;března ČTK řekla, že se vláda Petra Fialy chystá návrh změny pravidel valorizace důchodů projednat už v&nbsp;týdnu od 20.&nbsp;do 26.&nbsp;března. Později v&nbsp;ten samý den však ministr práce a&nbsp;sociálních věcí Marian Jurečka uvedl, že kabinet v&nbsp;daném týdnu o&nbsp;návrhu diskutovat nebude. Podle něj má nejdříve proběhnout jednání se zástupci opozice, odborů a&nbsp;zaměstnavatelů a&nbsp;až následně má návrh zamířit do připomínkového zřízení. Teprve poté má vláda případně změny valorizace projednat.</p><p>Podobná situace nastala i&nbsp;v&nbsp;případě vyjádření mluvčí MPSV o&nbsp;tom, že vláda úpravu valorizací schválí na začátku dubna. To, že návrh bude nejdříve projednán s&nbsp;opozicí a&nbsp;dalšími partnery, skutečně Marian Jurečka napsal na twitter pod příspěvek Aleny Schillerové. Výrok z&nbsp;těchto důvodů hodnotíme jako pravdivý.</p>