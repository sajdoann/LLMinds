výrok:
Návrh (rozpočtu na příští rok, pozn. Demagog.cz) Ministerstva financí počítal s deficitem 235 miliard korun, to nebyl žádný návrh vlády, ale bylo to spočítání nějakých parametrů, pak jsme stanovili v rámci rozpočtových rámců to, že deficit rozpočtu na příští rok nesmí překročit 270 miliard. (...) Nakonec jsme se domluvili na 252 miliardách deficitu na příští rok.
dodatečný kontext:
<p>Vláda Petra Fialy v&nbsp;červnu 2023 přijala <a href="https://odok.cz/portal/zvlady/usneseni/2023/449/">usnesení</a> (<a href="https://odok.cz/portal/services/download/attachment/2023/449/pdf/">.pdf</a>), kterým schválila předběžný návrh Ministerstva financí na výši příjmů a&nbsp;výdajů státního rozpočtu pro rok 2024. Nejednalo se o&nbsp;hotový vládní návrh rozpočtu, ale pouze o&nbsp;<a href="https://ct24.ceskatelevize.cz/domaci/3595254-vlada-schvalila-predbezny-navrh-rozpoctu-na-rok-2024-se-schodkem-235-miliard">předběžný</a> plán, který neobsahoval detailní vytyčení jednotlivých složek na straně příjmů a&nbsp;výdajů. Tento návrh <a href="https://www.mfcr.cz/cs/ministerstvo/media/tiskove-zpravy/2023/vlada-schvalila-predpokladane-parametry-51706">počítal</a> se schodkem ve výši 235&nbsp;mld.&nbsp;Kč. Premiér Petr Fiala k&nbsp;návrhu <a href="https://www.irozhlas.cz/ekonomika/statni-rozpocet-schodek-vlada-stanjura-fiala_2306212154_har">doplnil</a>, že finální deficit rozpočtu nepřesáhne 270&nbsp;mld.&nbsp;Kč, které vláda již <a href="https://www.irozhlas.cz/ekonomika/vlada-schodek-snizit-na-270-miliard-korun_2306142120_hof">před</a> přijetím usnesení stanovila jako deficitní <a href="https://ct24.ceskatelevize.cz/domaci/3594452-je-jen-ramec-rekl-o-270miliardovem-deficitu-kupka-podle-havlicka-je-vlada-chaoticka">strop</a> rozpočtu.</p><p>Na konci <a href="https://www.odok.cz/portal/veklep/material/KORNCV8KBV8T/">srpna</a> pak Ministerstvo financí vládě <a href="https://www.mfcr.cz/cs/ministerstvo/media/tiskove-zpravy/2023/navrh-rozpoctu-na-rok-2024-52808">předložilo</a> definitivní návrh rozpočtu na rok 2024, který počítá s&nbsp;celkovými příjmy ve výši 1&nbsp;921,2&nbsp;mld.&nbsp;Kč a&nbsp;výdaji ve výši 2&nbsp;173,2&nbsp;mld.&nbsp;Kč. Schodek rozpočtu je tak <a href="https://ct24.ceskatelevize.cz/ekonomika/3611504-ministerstvo-predlozilo-vlade-navrh-rozpoctu-se-schodkem-252-miliard">naplánován</a> na 252&nbsp;mld.&nbsp;Kč (<a href="https://1drv.ms/w/s!AuXRjwyZOj5-szj-hbJ8QyXVm69H?e=n9R2tm">.docx</a>, str.&nbsp;1).</p><p>Shrňme tedy, že Ministerstvo financí navrhovalo schodek státního rozpočtu na příští rok ve výši 235&nbsp;miliard korun. Skutečně se nejednalo o&nbsp;návrh vlády, ale pouze o&nbsp;předběžný plán resortu. Ještě před schválením tohoto návrhu představitelé kabinetu uvedli, že deficit nepřekročí 270&nbsp;mld.&nbsp;Kč. Definitivní návrh rozpočtu na rok 2024 pak počítá se schodkem 252&nbsp;miliard. Výrok tedy hodnotíme jako pravdivý.</p>