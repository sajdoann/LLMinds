výrok:
Český statistický úřad – demografická zpráva, kterou dělají odborníci – nám po pěti letech říká, že situace z pohledu důchodového systému je horší než před pěti lety. (…) Budeme se dožívat ještě vyššího věku, ubude nám počet lidí v tom produktivním věku a porodnost se nám zastabilizuje někde kolem hodnoty 1,5.
dodatečný kontext:
<p>Ministr práce a&nbsp;sociálních věcí Marian Jurečka (KDU-ČSL) v&nbsp;kontextu výroku popisuje demografický vývoj a&nbsp;změny v&nbsp;chování české společnosti, kvůli kterým je podle něj nyní potřebná důchodová reforma a&nbsp;zvýšení věku odchodu do důchodu (<a href="https://www.ceskatelevize.cz/porady/1096898594-udalosti-komentare/224411000371030/">video</a>, čas:&nbsp;22:50). Dle Jurečky nedávná projekce demografů např.&nbsp;ukazuje, že se zmenší počet lidí v&nbsp;produktivním věku, kteří prostřednictvím důchodového pojistného <a href="https://www.mpsv.cz/myty-fakta-duchody#:~:text=FAKT%3A%20LID%C3%89%20V,na%20d%C5%AFchodov%C3%A9%20poji%C5%A1t%C4%9Bn%C3%AD">financují</a> penzijní systém. V&nbsp;této souvislosti Jurečka zároveň tvrdí, že poslední projekce předpokládá ještě horší vývoj než projekce z&nbsp;předchozích let.</p><p><strong>Demografická projekce ČSÚ</strong></p><p>Český statistický úřad (ČSÚ) publikuje demografickou projekci každých pět let (<a href="https://www.rozpoctovarada.cz/ke-stazeni/informacni-studie-alternativni-demograficke-projekce/">.pdf</a>, str.&nbsp;3). <a href="https://csu.gov.cz/produkty/projekce-obyvatelstva-ceske-republiky-2023-2100">Poslední</a> projekci vydal v&nbsp;roce 2023, předchozí v&nbsp;roce <a href="https://csu.gov.cz/produkty/projekce-obyvatelstva-ceske-republiky-2018-2100">2018</a>. Tento úkol mu <a href="https://www.zakonyprolidi.cz/cs/1991-582#p10b-1">ukládá</a> zákon o&nbsp;organizaci a&nbsp;provádění sociálního zabezpečení. Projekce má obsahovat očekávaný vývoj úmrtnosti, plodnosti a&nbsp;migrace v&nbsp;ČR.</p><p>ČSÚ zpracovává projekce obyvatelstva ve třech variantách&nbsp;– střední, nízké a&nbsp;vysoké (<a href="https://csu.gov.cz/docs/107508/de376ac6-82c8-1856-dc1f-ffecc8b88b34/13013923.pdf?version=1.0">.pdf</a>, str.&nbsp;1). Tyto varianty se odlišují zejména projektovaným počtem obyvatel ČR&nbsp;– ve střední variantě je stabilní, ve vysoké roste, v&nbsp;nízké klesá (<a href="https://www.rozpoctovarada.cz/ke-stazeni/informacni-studie-alternativni-demograficke-projekce/">.pdf</a>, str.&nbsp;3). Autoři studií ČSÚ uvádějí, že střední varianta představuje nejpravděpodobnější scénář budoucího vývoje populace (<a href="https://csu.gov.cz/docs/107508/de376ac6-82c8-1856-dc1f-ffecc8b88b34/13013923.pdf?version=1.0">.pdf</a>, str.&nbsp;1). Hodnocení výroku Mariana Jurečky proto založíme na údajích z&nbsp;této střední varianty, srovnávat budeme data z&nbsp;projekcí z&nbsp;let 2018 a&nbsp;2023.</p><p><strong>Naděje dožití</strong></p><p>Naděje dožití při narození je <a href="https://encyklopedie.soc.cas.cz/w/Nad%C4%9Bje_do%C5%BEit%C3%AD">ukazatelem</a> délky života, který udává, jakého věku se v&nbsp;průměru dožije dítě narozené v&nbsp;dané generaci. Marian Jurečka tvrdí, že se <i>„budeme dožívat ještě vyššího věku“,&nbsp;</i>tedy že naděje dožití poroste.</p><p>Podle poslední projekce ČSÚ od roku 1989 naděje dožití v&nbsp;Česku skutečně roste, s&nbsp;výjimkou vyšší úmrtnosti v&nbsp;letech 2020–2022 spojené s&nbsp;pandemií covidu-19 (<a href="https://csu.gov.cz/docs/107508/de376ac6-82c8-1856-dc1f-ffecc8b88b34/13013923.pdf?version=1.0">.pdf</a>, str.&nbsp;5). Přestože tento nárůst v&nbsp;průběhu let zpomaluje, mezi lety 2023 a&nbsp;2050 by naděje dožití měla u&nbsp;mužů vzrůst o&nbsp;5,2 roku na 82,2&nbsp;roku a&nbsp;u&nbsp;žen o&nbsp;4,1 na 87,1&nbsp;roku (<a href="https://csu.gov.cz/docs/107508/de376ac6-82c8-1856-dc1f-ffecc8b88b34/13013923.pdf?version=1.0">.pdf</a>, str.&nbsp;6). Projekce z&nbsp;roku 2018 (<a href="https://csu.gov.cz/docs/107508/73b20901-b471-9635-8861-0ccbaa3f34c3/13013918u.pdf?version=1.0">.pdf</a>, str.&nbsp;4) oproti tomu předpokládala pomalejší nárůst předpokládaného věku dožití. Jak ale ukazuje následující tabulka, starší projekce se od té novější zásadně neliší, zvláště v&nbsp;případě dat pro období následujících zhruba 35&nbsp;let.</p><figure class="embed"><iframe style="border:none;min-width:100% !important;width:0;" data-external="1" height="430" frameborder="0" scrolling="no" src="https://datawrapper.dwcdn.net/1ylDB/6/" id="datawrapper-chart-1ylDB" aria-label="Interactive line chart" title="Naděje na dožití mužů a žen (projekce ČSÚ 2018 a 2023)"></iframe><script type="text/javascript">!function(){"use strict";window.addEventListener("message",(function(a){if(void 0!==a.data["datawrapper-height"]){var e=document.querySelectorAll("iframe");for(var t in a.data["datawrapper-height"])for(var r=0;r<e.length;r++)if(e[r].contentWindow===a.source){var i=a.data["datawrapper-height"][t]+"px";e[r].style.height=i}}}))}();</script></figure><p><strong>Počet lidí v&nbsp;produktivním věku</strong></p><p>Produktivní složkou obyvatelstva je věková <a href="https://ghostarchive.org/archive/sI84D">skupina</a> mezi 15 a&nbsp;64&nbsp;lety. Od roku 2009 do roku 2021 její podíl v&nbsp;populaci klesal, s&nbsp;příchodem uprchlíků v&nbsp;roce 2022 však posílila. Poslední projekce ČSÚ předpovídala nárůst i&nbsp;pro roky 2023 a&nbsp;2024 (<a href="https://csu.gov.cz/docs/107508/de376ac6-82c8-1856-dc1f-ffecc8b88b34/13013923.pdf?version=1.0">.pdf</a>, str.&nbsp;13).</p><p>Počet obyvatel v&nbsp;produktivním věku podle projekce začne klesat v&nbsp;polovině 30.&nbsp;let (<a href="https://csu.gov.cz/docs/107508/de376ac6-82c8-1856-dc1f-ffecc8b88b34/13013923.pdf?version=1.0">.pdf</a>, str.&nbsp;14). Na konci 50.&nbsp;let 21.&nbsp;století by měla klesnout až na úroveň 6&nbsp;milionů ze současných 6,87&nbsp;milionu osob. Na konci století se podle střední varianty demografické projekce z&nbsp;roku 2023 počet lidí v&nbsp;produktivním věku sníží na 5,39&nbsp;milionu osob (<a href="https://csu.gov.cz/docs/107508/de376ac6-82c8-1856-dc1f-ffecc8b88b34/13013923.pdf?version=1.0">.pdf</a>, str.&nbsp;14).</p><p>Kromě těchto počtů projekce uvádějí i&nbsp;podíl obyvatel v&nbsp;produktivním věku v&nbsp;celkové populaci (<a href="https://csu.gov.cz/docs/107508/73b20901-b471-9635-8861-0ccbaa3f34c3/13013918u.pdf?version=1.0">.pdf</a>, str.&nbsp;11, <a href="https://csu.gov.cz/docs/107508/de376ac6-82c8-1856-dc1f-ffecc8b88b34/13013923.pdf?version=1.0">.pdf</a>, str.&nbsp;14). Právě tato hodnota je pro stav důchodového systému klíčová, neboť ukazuje, jak velká část společnosti bude schopna na penze <a href="https://www.mpsv.cz/myty-fakta-duchody#:~:text=FAKT%3A%20LID%C3%89%20V,na%20d%C5%AFchodov%C3%A9%20poji%C5%A1t%C4%9Bn%C3%AD">vydělávat</a>. Projekce z&nbsp;roku 2018 (<a href="https://csu.gov.cz/docs/107508/73b20901-b471-9635-8861-0ccbaa3f34c3/13013918u.pdf?version=1.0">.pdf</a>, str.&nbsp;11) i&nbsp;z&nbsp;roku 2023 (<a href="https://csu.gov.cz/docs/107508/de376ac6-82c8-1856-dc1f-ffecc8b88b34/13013923.pdf?version=1.0">.pdf</a>, str.&nbsp;14) předpokládají, že především v&nbsp;následujících 40&nbsp;letech dojde k&nbsp;poklesu podílu produktivního obyvatelstva, jednotlivé dokumenty nicméně zmiňují mírně odlišná čísla.</p><p>Jak je vidět v&nbsp;grafu níže, pro období let 2031–2071 uvádí novější projekce vyšší podíl obyvatel v&nbsp;produktivním věku než předchozí projekce ČSÚ. <i>„Z&nbsp;pohledu důchodového systému“</i>, o&nbsp;kterém mluví Marian Jurečka, tak novější projekce pro budoucích 50&nbsp;let ukazuje lepší výsledky než projekce z&nbsp;roku 2018. Horší čísla předpokládá nová projekce oproti té starší až v&nbsp;letech 2081–2101.</p><figure class="embed"><iframe style="border:none;min-width:100% !important;width:0;" data-external="1" height="379" frameborder="0" scrolling="no" src="https://datawrapper.dwcdn.net/NoOr3/1/" id="datawrapper-chart-NoOr3" aria-label="Interactive line chart" title="Podíl obyvatelstva v produktivním věku"></iframe><script type="text/javascript">!function(){"use strict";window.addEventListener("message",(function(a){if(void 0!==a.data["datawrapper-height"]){var e=document.querySelectorAll("iframe");for(var t in a.data["datawrapper-height"])for(var r=0;r<e.length;r++)if(e[r].contentWindow===a.source){var i=a.data["datawrapper-height"][t]+"px";e[r].style.height=i}}}))}();</script></figure><p><strong>Porodnost, plodnost</strong></p><p>Míra porodnosti <a href="https://web.natur.cuni.cz/~mak/gos/demmetodika/www.czso.cz/cz/cisla/0/02/020100/narozeni.htm#:~:text=Po%C4%8Det%20%C5%BEiv%C4%9B%20narozen%C3%BDch%20d%C4%9Bt%C3%AD%2C%20p%C5%99ipadaj%C3%ADc%C3%AD%20na%201000%20obyvatel%20st%C5%99edn%C3%ADho%20stavu.">udává</a> počet živě narozených dětí na 1&nbsp;000&nbsp;obyvatel. Míra plodnosti tento údaj <a href="https://encyklopedie.soc.cas.cz/w/Porodnost">zpřesňuje</a> tím, že vyjadřuje počet těchto dětí v&nbsp;přepočtu na tisíc žen v&nbsp;reprodukčním věku. Statistiky ji vyčíslují i&nbsp;přímo podle věku (např.&nbsp;pro ženy ve věku 20&nbsp;let, 21&nbsp;let atd.). Součet měr plodnosti za všechny věkové stupně (vydělený tisícem) vyjadřuje intenzitu plodnosti v&nbsp;populaci a&nbsp;udává průměrný počet živě narozených dětí na jednu ženu, tzv.&nbsp;úhrnnou plodnost.</p><p>Úhrnná plodnost je ukazatel, který je <a href="https://encyklopedie.soc.cas.cz/w/Porodnost">vhodný</a> např.&nbsp;pro mezinárodní srovnání. Hodnota 2,1&nbsp;dítěte na jednu ženu se obecně považuje za dostatečnou k&nbsp;tomu, aby nedocházelo k&nbsp;ubývání populace. Jestliže hodnota klesne pod&nbsp;2,1, počet obyvatel se dlouhodobě snižuje, a&nbsp;naopak. Marian Jurečka ve výroku zjevně zaměňuje právě termíny úhrnná plodnost a&nbsp;porodnost. Porodnost totiž podle nejnovějších údajů ČSÚ v&nbsp;roce 2023 dosáhla asi 8,4&nbsp;promile (<a href="https://csu.gov.cz/docs/107508/d5c66500-c681-32b9-907d-4158ccceefb9/13006924.pdf?version=1.1">.pdf</a>, str.&nbsp;5, 36). Jde tedy o&nbsp;zcela jiný údaj, než o&nbsp;jakém mluví ministr Jurečka.</p><p>Plodnost v&nbsp;90.&nbsp;letech minulého století podle dat ČSÚ výrazně poklesla, v&nbsp;prvních dvou dekádách 21.&nbsp;století opět rostla (<a href="https://csu.gov.cz/docs/107508/de376ac6-82c8-1856-dc1f-ffecc8b88b34/13013923.pdf?version=1.0">.pdf</a>, str.&nbsp;2) a&nbsp;mezi lety 2018 a&nbsp;2020 se držela na hodnotě&nbsp;1,71. O&nbsp;rok později se dokonce zvýšila na úroveň&nbsp;1,83. Poté ovšem došlo k&nbsp;propadu&nbsp;– v&nbsp;roce 2022 na&nbsp;1,62 a&nbsp;v&nbsp;roce 2023 až na <a href="https://csu.gov.cz/narozeni?pocet=10&amp;start=0&amp;podskupiny=133&amp;razeni=-datumVydani">1,45&nbsp;dítěte</a> na jednu ženu.</p><p>Projekce ČSÚ z&nbsp;listopadu 2023 na základě tehdejších průběžných dat odhadovala, že za rok 2023 úhrnná plodnost bude 1,5&nbsp;dítěte na jednu ženu (<a href="https://csu.gov.cz/docs/107508/de376ac6-82c8-1856-dc1f-ffecc8b88b34/13013923.pdf?version=1.0">.pdf</a>, str&nbsp;2). Ve střední, nejpravděpodobnější, variantě projekce ČSÚ předpokládá, že plodnost bude stejné hodnoty dosahovat i&nbsp;v&nbsp;následujících letech (str.&nbsp;3). Předchozí projekce z&nbsp;roku 2018 oproti tomu předpokládala postupnou stabilizaci na hodnotě 1,74&nbsp;dítěte na ženu (<a href="https://csu.gov.cz/docs/107508/73b20901-b471-9635-8861-0ccbaa3f34c3/13013918u.pdf?version=1.0">.pdf</a>, str.&nbsp;2).</p><p><strong>Závěr</strong></p><p>Marian Jurečka (KDU-ČSL) shrnuje závěry ČSÚ týkající se tří zmíněných ukazatelů&nbsp;– naděje dožití, počtu lidí v&nbsp;produktivním věku a&nbsp;úhrnnou plodnost, kterou však zaměňuje s&nbsp;pojmem <i>„porodnost“</i>. Správně uvádí, že naděje dožití se bude podle projekce ČSÚ z&nbsp;roku 2023 zvyšovat, počet lidí v&nbsp;produktivním věku se bude snižovat a&nbsp;úhrnná plodnost se stabilizuje na hodnotě 1,5&nbsp;dítěte na ženu.</p><p>Ve výroku ale především srovnává projekce ČSÚ z&nbsp;roku 2023 a&nbsp;roku 2018 a&nbsp;říká, že novější dokument předpokládá <i>„z&nbsp;pohledu důchodového systému“</i> horší výsledky než předchozí odhady. Nejnovější projekce ve srovnání s&nbsp;tou starší skutečně předpokládá rychlejší pokles míry plodnosti a&nbsp;drobně vyšší nárůst naděje dožití. V&nbsp;klíčové kategorii podílu obyvatelstva v&nbsp;produktivním věku ale projekce z&nbsp;roku 2023 ukazuje horší výsledky až pro posledních 20&nbsp;let tohoto století, pro roky 2031–2071 (tedy pro následujících 50&nbsp;let) naopak předpokládá lepší vývoj než starší projekce. Výrok proto hodnotíme jako zavádějící.</p>