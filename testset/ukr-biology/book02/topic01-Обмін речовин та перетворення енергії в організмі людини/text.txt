Тема 1


Обмін речовин та перетворення 
енергії в організмі людини


Харчування та обмін речовин


4


Перед тим як перейти до вивчення обміну речовин 
в організмі людини, пригадайте особливості обміну ре-
човин у рослин. Як вони здобувають енергію для своїх 
процесів життєдіяльності? А як цю енергію отриму-
ють тварини?


Для чого потрібне харчування?
Тіло людини побудоване з різноманітних речовин, більша частина 
яких є органічними. Як і будь-який тваринний організм, організм 
людини не здатний самостійно утворювати органічні речовини з неор-
ганічних. Тому для побудови свого тіла людина повинна отримува-
ти ці речовини з навколишнього середовища, тобто разом з їжею. 
Окрім того, організму потрібна енергія для здійснення відповідних 
біохімічних реакцій.


Обмін речовин
В організмі людини відбувається велика кількість хімічних реак-
цій. У результаті утворюється й руйнується чимало різних речовин. 
Cукупність цих перетворень називають обміном речовин.
Обмін речовин  — сукупність змін, що відбуваються з речови-
нами від моменту їх надходження в організм із навколишнього се-
редовища до моменту утворення кінцевих продуктів розпаду й ви-
ведення їх з організму  (мал. 4.1) .
Процеси обміну речовин можна поділити на дві великі групи. 
Перша з них — це сукупність процесів, унаслідок яких відбува-


16
.Харчування та обмін речовин


До організму надходять:


з організму виводяться:


•  Продукти обміну
•  Вода
•  Вуглекислий газ
•  Тепло


•  Білки
•  Жири
•  Вуглеводи
•  Вода
•  Мінеральні речовини
•  Кисень


Мал. 4.1.  Організм людини здійснює обмін речовин з навколишнім середовищем


ється утворення органічних сполук, необхідних для забезпечення 
життєдіяльності клітин. Ці процеси називають  асиміляцією . У ході 
асиміляції організм витрачає енергію. Друга група — це сукупність 
процесів, унаслідок яких відбувається розщеплення органічних спо-
лук на більш прості речовини. Їх називають  дисиміляцією . У процесі 
дисиміляції організм людини накопичує енергію.


перетворення енергії в організмі людини
Органічні речовини, які використовуються організмом для отри-
мання енергії, транспортуються у клітини тіла. Там, у спеціальних 
органелах — мітохондріях, відбувається їх окиснення. Для цього 
використовується кисень, який надходить в організм людини під 
час дихання. Власне кажучи, це та сама реакція, яка відбувається, 
коли в багатті горять дрова. Проте в мітохондріях значна частина 
енергії, утвореної під час цієї реакції, не виділяється у вигляді тепла, 
а запасається у вигляді енергії хімічних зв’язків певних речовин 
(таких, як АТФ). Коли для перебігу реакцій у клітинах потрібна 
енергія, такі зв’язки розщеплюються, виділяючи необхідну енергію.


Речовини, які надходять у наш організм разом з їжею, 
використовуються для забезпечення організму людини 
енергією та побудови її тіла. Сукупність процесів пере-
творень речовин в організмі називають обміном речовин.
.теМа 1


Їжа та її компоненти


5


Перед тим як перейти до вивчення компонентів 
їжі, пригадайте, для чого нашому організму потрібна 
їжа. Як називається сукупність перетворень речовин 
в організмі? Які органели клітин забезпечують запа-
сання енергії?


Компоненти їжі
Основні групи речовин, що беруть участь в обміні речовин в ор-
ганізмі людини,— це білки, жири, вуглеводи, неорганічні сполуки 
(вода й мінеральні речовини), вітаміни. Вони містяться майже в усіх 
продуктах харчування у різних кількостях  (мал. 5.1) .
Для нормальної життєдіяльності організму людині потрібна певна 
кількість речовин з кожної із цих груп. Як брак, так і надлишок 
будь-якої з них може завдати шкоди здоров’ю. Саме тому їжа по-
винна бути різноманітною, щоб забезпечити всі потреби організму.


Білки
Білки  — це органічні молекули, що складаються із залишків 
амінокислот , які з’єднані між собою у вигляді ланцюга.


Кондитерські виро-
би й випічка — про-
дукти з найбільшим 
умістом вуглеводів


Багато водороз-
чинних вітамінів 
міститься у фрук-
тах та овочах


М’ясо, риба, яйця 
збагатять ваш 
організм білками


Основні джерела 
мінеральних ре-
човин — кухонна 
сіль, фрукти, овочі, 
молочні продукти 
тощо


Жири є у вершковому маслі, олії, горіхах


Мал. 5.1.  Компоненти їжі: білки, жири, вуглеводи, вітаміни


18
.Їжа та її компоненти


Мал. 5.2.  Модель молекули фермента


Білки входять до складу тканин вну-
трішнього середовища, беруть участь в утво-
ренні скелета, зв’язок, шкіри, волосся та 
інших структур. Вони каталізують (приско-
рюють) біохімічні реакції; регулюють обмін 
речовин; забезпечують в організмі перене-
сення кисню, органічних та неорганічних 
сполук. Також білки утворюють комплекси 
зі сторонніми білками, інактивуючи (зне-
шкоджуючи) їх, беруть участь у процесі 
зсідання крові. Вони забезпечують скоро-
чення м’язів і створення запасу речовин, 
необхідних організму.
Однією з найважливіших груп білків в організмі є  ферменти  — 
білки, які здатні в багато тисяч разів прискорювати хімічні реакції, що 
відбуваються у клітинах  (мал. 5.2) . Вони працюють тільки за певних 
умов (температура, солоність тощо) і зазвичай каталізують одну-єдину 
реакцію. Однак вони можуть прискорювати цю реакцію в мільйони 
разів! Цікаво, що багато ферментів в організмі потрібні для того, щоб 
активувати інші ферменти.
З продуктів харчування велику кількість білків містять м’ясо, риба, 
яйця (особливо яєчний білок).


Вуглеводи
Вуглеводи  є органічними сполуками, які разом з білками утво-
рюють складні комплекси на мембрані клітин. Ці комплекси пере-
дають усередину клітини різноманітні сигнали з її поверхні. Також 
вуглеводи беруть участь у створенні запасу речовин, необхідних 
організму, наприклад вони накопичуються в печінці. Вуглеводи є 
важливим джерелом енергії, яку клітина може дуже швидко отри-
мати зі своїх запасів. Вони становлять основу таких продуктів хар-
чування, як мед, цукерки, торти, тістечка, а також хліб, картопля, 
борщ, манна каша.


Жири
Жири  — це велика група нерозчинних у воді органічних ре-
човин.
Жири беруть участь у формуванні клітинної оболонки і внутріш-
ньоклітинних мембран. Вони виконують функції гормонів, вітамінів 
і захисних речовин. Також жири забезпечують створення запасу 
речовин, необхідних організму.


19
.Тема 1


Ці сполуки становлять основну масу молока, сала, горіхів. Жи-
рами є соняшникова олія та вершкове масло.


Вода й мінеральні речовини
Вода є універсальним розчинником: вона здатна розчиняти біль-
шість речовин в організмі людини. Вода бере участь у формуванні 
внутрішнього середовища окремих клітин та організму в цілому, 
створює середовище для перебігу біохімічних реакцій.
Мінеральні речовини формують основу скелета, відіграють важ-
ливу роль у функціонуванні клітин. Так, йони Натрію й Калію за-
безпечують проходження нервового імпульсу по нервовій тканині, 
а неорганічні сполуки Кальцію забезпечують міцність кісток.


Вітаміни
До  вітамінів  відносять різні за складом та властивостями ор-
ганічні речовини, які потрібні організму в невеликій кількості, але 
без яких його життєдіяльність неможлива. Більшість їх входить до 
складу ферментів. За розчинністю вітаміни поділяють на дві великі 
групи — водорозчинні й жиророзчинні.
Детальнішу інформацію про групи вітамінів подано в таблиці.


Значення деяких вітамінів


Вітамін
Функції в організмі


Водорозчинні вітаміни


Аскорбінова кислота (ві-
тамін C)
Бере участь у синтезі білків та утворенні органічної речо-
вини кісток, підвищує імунітет


Тіамін (вітамін B 1 )
Бере участь в обміні білків, жирів і вуглеводів, проведенні 
збудження в нервовій системі


Рибофлавін (вітамін B 2 )
Бере участь у реакціях, необхідних для синтезу ферментів


Нікотинова кислота (ві-
тамін PP)
Бере участь у важливих реакціях обміну речовин


Піридоксин (вітамін B 6 )
Бере участь в обміні білків шкіри, роботі клітин нервової 
системи та кровотворенні


Кобаламін (вітамін B 12 )
Бере участь у важливих реакціях обміну речовин, крово-
творенні


Жиророзчинні вітаміни


Ретинол (вітамін A)
Бере участь у багатьох процесах: обміну речовин, росту, 
розмноження, зору


Кальциферол (вітамін D)
Бере участь у регуляції обміну Кальцію


20
.Їжа та її компоненти


Як зберегти вітаміни у продуктах харчування
Найбільшу кількість вітамінів містять свіжі продукти. Будь-які 
способи приготування їжі зменшують кількість вітамінів у ній, од-
нак це відбувається різною мірою.
У свіжих продуктах вітаміни найкраще зберігаються при тем-
пературі близько 0  º С. Окрім температури, на збереження вітамінів 
впливає також світло: воно, як і кисень повітря, стимулює окиснен-
ня цих речовин. Тому, наприклад, соняшникову олію, що містить, 
скажімо, жиророзчинний вітамін Е, слід зберігати в непрозорому, 
герметично закритому посуді. 
Значно знижується вміст вітамінів у продуктах під час їх на-
різання, висушування та зберігання в металевому посуді.
Тривале збереження вітамінів у ягодах забезпечується завдяки 
перетиранню їх із цукром. Але перетирати їх бажано не металевими, 
а дерев’яними товкачиками.
Вибравши певний спосіб приготування їжі, також можна змен-
шити втрати вітамінів. Найбільше їх утрачається під час варіння 
продуктів, тому час варіння повинен бути мінімальним. Найкраще 
вітаміни зберігаються під час запікання в духовій шафі й варіння 
на парі. Овочі, які містять вітаміни, краще варити цілими — так 
вони їх менше втрачають.


З їжею в організм людини потрапляють необхідні для 
її життєдіяльності речовини. Це — білки, вуглеводи, 
жири, вода, мінеральні речовини тощо. Кожна із цих 
груп речовин виконує в організмі важливі функції. 
Велике значення мають вітаміни. Вони потрібні в невеликих кіль-
костях, але без них неможливий нормальний перебіг обміну ре-
човин.
.теМа 1


Харчові та енергетичні потреби людини


6


Перед тим як перейти до вивчення харчових та 
енергетичних потреб людини, пригадайте, як тва-
рини отримують енергію для своєї життєдіяльності. 
А звідки беруть енергію рослини? Як ви гадаєте, на що 
організм людини може витрачати енергію?


енергетичні потреби людини
Будь-яка діяльність організму супроводжується витратами енер-
гії. Тому людина щоденно повинна поповнювати енергетичні запаси 
свого організму. Зрозуміло, що за різних умов енергетичні витрати 
будуть різними. Сидяча робота потребує меншого розходу енергії, 
ніж туристичний похід у гори.
Також на витрати енергії впливають такі фактори, як стать, 
вік, маса тіла людини тощо. Відповідно, і відновлення цих витрат 
буде різним у різних людей. Більше того, в однієї й тієї самої люди-
ни енергетичні потреби щодня можуть бути різними! Так, розумова 
праця з незначним фізичним навантаженням потребує в середньому 
167,4 кДж енергії на 1 кг маси тіла на добу, а важка фізична пра-
ця — 255,2 кДж енергії на 1 кг маси тіла на добу.


Харчові потреби людини
В організмі людини постійно відмирає якась частина клітин. 
Їх замінюють нові клітини, що утворюються шляхом поділу. Для 
створення нових клітин організм людини повинен щодня отримувати 
певну кількість речовин. Він може самостійно перетворювати одні 
органічні речовини на інші, але не завжди це можливо.
У процесі обміну речовин організм людини може синтезувати 
з інших органічних сполук деякі амінокислоти. Проте аж ніяк не 
всі: певні амінокислоти в білках є незамінними, і вони потрапляють 
у наш організм лише з їжею. Незамінними є й інші органічні речо-
вини, отримати які людина може тільки із зовнішнього середовища. 
Тому для харчування людини важлива не лише загальна кількість, 
але і склад їжі  (мал. 6.1 на с. 24) .
Про кількісну характеристику харчових потреб людини можна 
дізнатися з таблиці.


22
.Харчові та енергетичні потреби людини


Добова потреба організму людини  
в білках, жирах і вуглеводах (у грамах)


Речовини
Чоловіки
Жінки
Діти


Білки
65–117
58–87
36–87


Вуглеводи
257–586
257–586
170–240


Жири
70–154
60–102
40–97


Нестача вітамінів
Нестача або відсутність вітамінів у їжі призводять до вкрай не-
гативних наслідків. Явище браку вітамінів має назву  гіповітаміноз , 
цілковиту ж їх відсутність називають  авітамінозом . Ці порушення 
не завжди пов’язані з недостатнім харчуванням, швидше — з не-
стачею певних вітамінів.
Про наслідки такої нестачі дізнайтеся з таблиці.


Наслідки нестачі вітамінів


Вітамін
Хвороба, яка виникає 
внаслідок гіповітамінозу
Джерела вітамінів


Водорозчинні вітаміни


Чорна смородина, шипшина, лимон


Аскорбінова кислота 
(вітамін C)
Цинга (кровоточи-
вість ясен, випадіння 
зубів)


Тіамін (вітамін B 1 )
Бері-бері (судоми, 
параліч)
Чорний хліб, яєчний жовток, печінка


Рибофлавін  
(вітамін B 2 )
Виразки на слизових 
оболонках
Рибні продукти, печінка, молоко


Нікотинова кислота 
(вітамін PP)
Пелагра (дерматит, 
слабоумство)
М’ясо птиці, яловичина, печінка, дріж-
джі


Піридоксин  
(вітамін B 6 )
Дерматити
Рисові висівки, зародки пшениці, нирки


Кобаламін  
(вітамін B 12 )
Анемія, або 
недокрів’я
Яловича печінка; значну кількість  
цього вітаміну синтезують  
мікроорганізми, які живуть  
у кишечнику людини


Жиророзчинні вітаміни


Вітамін A
Куряча сліпота, зни-
ження імунітету
Морква, кропива, абрикоси, печінка, 
ікра, масло, молоко


Вітамін D
Рахіт (порушення 
формування скелета)
Риб’ячий жир, яєчний жовток, молоко


23
.теМа 1


Вітамін а:  морква, сметана, 
абрикоси, риб’ячий жир


Вітамін С:  шипшина, обліпиха, 
чорна смородина, цитрусові


Вітамін D:  яйця, печінка, масло 
вершкове, молоко, лосось


Вітамін B 1 :  арахіс, свинина, 
вівсянка, горіхи, гречка


Вітамін B 2 :  печінка, мигдаль, 
яйця, гриби, шпинат, сир


Вітамін B 6 :  квасоля, горіхи, 
печінка, гранат, пшоно


Мал. 6.1.  Продукти, що містять деякі важливі вітаміни


Надлишок вітамінів


Надмірне надходження вітамінів в організм —  гіпервітамі-
ноз  — також призводить до негативних наслідків. Найчастіше гі-
первітамінози спричиняються надлишком жиророзчинних вітамінів. 
Це пов’язано з тим, що вони значно важче виводяться з організму 
через нирки, ніж водорозчинні сполуки.
До гіпервітамінозу може призвести надмірне захоплення вітамін-
ними препаратами. У разі тривалого прийому значної кількості ві-
тамінів спричинити порушення можуть навіть водорозчинні вітаміни.
Наслідки гіпервітамінозу описано в таблиці.


Наслідки надлишку вітамінів


Вітамін
Причини гіпервітамінозу
Наслідки гіпервітамінозу


Вітамін A
Надмірне споживання вітамінних 
препаратів, риби, морепродуктів, 
моркви


Висипання на шкірі, свербіння, го-
ловний біль, біль у суглобах, лихо-
манка, порушення роботи нирок


Вітамін D
Надмірне споживання вітамінних 
препаратів, риби, морепродуктів
Головний біль, слабкість, нудота, 
розлади травлення, втрата апетиту, 
болі в суглобах


24
.Харчові та енергетичні потреби людини


Збалансоване харчування
Потреба людини в поживних речовинах та енергії визначається 
такими факторами, як її маса тіла, вік, рівень рухової активності. 
Очевидно, що коли людина споживатиме надто багато їжі, то маса 
її тіла збільшиться, відповідно, через недостатню кількість їжі маса 
тіла зменшиться. Якщо в їжі буде замало або забагато окремих ре-
човин, то в людини порушиться обмін речовин, що призведе до по-
гіршення стану здоров’я. Щоб запобігти цьому, слід дотримуватися 
норм збалансованого харчування та підтримувати енергетичний ба-
ланс організму.
Збалансоване харчування  — це харчування, за якого в організм 
із харчовими продуктами надходять усі поживні речовини, вітаміни 
й мінеральні солі в кількості, необхідній для нормальної життєді-
яльності.
Енергетичний баланс  — співвідношення енергії, що надходить 
до організму з їжею, та енергії, що витрачається внаслідок діяль-
ності організму.


Для забезпечення життєдіяльності свого організму лю-
дина повинна щодня споживати певну кількість по-
живних речовин. Ці речовини забезпечують організм 
енергією та є матеріалами для його побудови. Щоб 
уникнути негативних наслідків, людина повинна харчуватися 
збалансовано.
.Узагальнення за темою «Обмін речовин та 
перетворення енергії в організмі людини»


У завданнях 1–11 оберіть одну правильну відповідь.


1  
Енергія, необхідна для здійснення біохімічних реакцій, ви-
робляється у:
а)  мітохондріях  
в)  ядрі
б)  пластидах  
г)  цитоплазмі


2  
У процесі асиміляції відбувається:
а)  розщеплення органічних речовин
б)  накопичення енергії
в)  окиснення органічних речовин
г)  утворення органічних речовин


3  
З амінокислот складаються молекули:
а)  білків  
в)  вуглеводів
б)  жирів  
г)  вітамінів


4  
Сахариди — це інша назва:
а)  білків  
в)  вуглеводів
б)  жирів  
г)  вітамінів


5  
Універсальним розчинником є:
а)  бензин  
в)  спирт
б)  олія  
г)  вода


6  
До жиророзчинних вітамінів належить:
а)  B 2  (рибофлавін)  
в)  B 6  (піридоксин)
б)  B 1  (тіамін)  
г)  A (ретинол)


7  
Вітамін, що бере участь у регуляції обміну Кальцію:
а)  С  
б)  РР  
в)  D 
г)  А


8  
Серед речовин найбільшу добову потребу людини становлять:
а)  білки  
в)  вуглеводи
б)  жири  
г)  вітаміни


9  
Цингу спричиняє нестача вітаміну:
а)  С  
б)  РР  
в)  D 
г)  А


26
.10   Найчастіше  авітаміноз виникає:
а)  восени  
в)  навесні
б)  узимку  
г)  улітку


11   Гіпервітаміноз виникає внаслідок:
а)  нестачі вітамінів у їжі
б)  відсутності вітамінів у їжі
в)  недостатнього харчування
г)  надмірного захоплення вітамінними препаратами


12   Установіть відповідність між назвами вітамінів та їхніми функ-
ціями.


1)   аскорбінова 
кислота
а)   бере участь в обміні білків шкіри, роботі 
клітин нервової системи та кровотворенні


2)  піридоксин
б)   бере участь у регуляції обміну Кальцію


3)  вітамін D
в)   бере участь у синтезі білків та утворенні ор-
ганічної речовини кісток, підвищує імунітет


г)   бере участь в обміні білків, жирів і вугле-
водів


13   Установіть відповідність між захворюванням та вітаміном, 
нестача якого його спричиняє.
1)  пелагра  
а)  A
2)  рахіт  
б)  C
3)  цинга  
в)  PP
4)  куряча сліпота  
г)  D
     
д)  E


14   Укажіть, нестачі яких вітамінів можна запобігти, якщо вжи-
вати запропоновані продукти:


а)
б)
в)
г)
