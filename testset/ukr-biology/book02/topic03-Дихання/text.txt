Тема 3


Дихання


Дихальна система


11


Перед тим як перейти до вивчення дихальної сис-
теми людини, пригадайте, яку будову має дихальна сис-
тема різних тварин. Як особливості життєдіяльності 
тварин можуть позначатися на будові їхньої дихальної 
системи?


Значення дихальної системи
Дихальна система забезпечує організм людини 
киснем. Використовуючи кисень, клітини можуть 
одержувати з органічних речовин набагато біль-
ше енергії для своєї життєдіяльності. Окрім того, 
через дихальну систему з організму виводяться 
газуваті продукти обміну речовин.


Носова 
порожнина
Нюхові 
рецептори


Будова дихальної системи
Основним органом дихання людини є легені, 
куди повітря потрапляє через інші органи ди-
хальної системи — носову порожнину, гортань, 
трахею та бронхи  (мал. 11.2) . Газообмін у легенях 
відбувається у спеціальних пухирцях — альвео-
лах.
Надходження повітря до органів дихальної 
системи і виведення його здійснюється за участю 
міжреберних м’язів тулуба та діафрагми.


Мал. 11.1.  Носова порожнина


Носова порожнина
Носова порожнина  — це простір складної фор-
ми, покритий слизовою оболонкою  (мал. 11.1) . Пові-


42
.Дихальна система


Носова
порожнина


Гортань


Трахея


Трахея


Трахея


Бронхи


тря потрапляє до неї через ніздрі, де 
воно проходить крізь носові ходи. 
Клітини слизової оболонки виділя-
ють слиз, що зволожує вдихуване 
повітря, а велика кількість дрібних 
кровоносних судин, у яких тече те-
пла кров, зігріває його. Слиз також 
знезаражує повітря завдяки наяв-
ності в ньому лізоциму. Окрім того, 
носова порожнина є органом нюху.


Легені


Легені


Мал. 11.2.  Будова дихальної системи


Хрящі гортані


Трахея


Мал. 11.3.  Гортань


Гортань
Гортань   (мал. 11.3)  — це струк-
тура, яка з’єднує носову й ротову 
порожнини з наступними ділянка-
ми дихальної системи. Вона утворе-
на рухомо сполученими хрящами 
і прикріпленими до них м’язами 
та зв’язками. Гортань забезпечує 
проходження повітря до трахеї та 
розмежовує дихальну й травну сис-
теми. Щоб під час ковтання їжа не 
потрапляла в дихальні шляхи, гор-
тань у момент ковтка закривається 
спеціальним хрящем — надгортан-
ником. Важливою функцією горта-
ні є забезпечення генерації звуків: 
звуки, які ми вимовляємо, виника-
ють саме в цьому органі.


Зв’язка


Хрящове 
напівкільце


Миготливий 
епітелій


Мал. 11.4.  Будова трахеї


трахея
Цей орган являє собою трубчас-
ту частину дихальних шляхів, що 
розташована між гортанню і брон-
хами  (мал. 11.4) . Трахея склада-
ється з хрящових напівкілець, 
сполучених між собою зв’язками. 
Ці хрящі підтримують форму тра-
хеї. Їхня незамкнена частина при-
крита еластичною тканиною, що 
прилягає до стравоходу. Завдяки 


43
.теМа 3


Трахея


Бронхіола


Судини
Бронхіола
Трахея


Судини


Бронхи
Альвеоли


Мал. 11.5.  Будова бронхів
Мал. 11.6.  Альвеоли в легенях


еластичності цієї стінки грудка їжі може вільно просуватися стра-
воходом.
На внутрішній поверхні трахеї розташовані клітини миготливого 
епітелію. За допомогою рухів їхніх війок з трахеї видаляються пил 
і бруд, які осідають на її стінках. Основна функція трахеї — забез-
печити проходження повітря з гортані до бронхів і назад.


Бронхи
Бронхи  — це повітропровідні шляхи, що відходять від трахеї 
(мал. 11.5) . Вони схожі на трахею й містять хрящові напівкільця, 
однак діаметр бронхів менший. Бронхи проходять у легені, де розга-
лужуються, утворюючи бронхіальне дерево. Їх кінцеві розгалуження 
називають бронхіолами. Бронхіоли переходять в альвеолярні ходи, на 
стінках яких розташовані альвеоли — легеневі пухирці  (мал. 11.6) . 
Головне завдання бронхів — забезпечити проходження повітря від 
трахеї до альвеол і назад.


Легені
Легені  — це парні органи дихання, які забезпечують газообмін 
між кров’ю й повітрям. Права легеня складається з трьох часток, 
а ліва — з двох. На внутрішній поверхні цих органів розташовані 
ворота легень, через які проходять бронхи, судини й нерви. Легені 
вкриті спеціальною сполучнотканинною оболонкою — плеврою, що 
має складну будову. 


44
.Дихальна система


Плевра складається з двох листків — зовнішнього і внутрішнього. 
Між ними міститься тоненький шар рідини, яка виділяється капіля-
рами й поглинається лімфатичними судинами плеври. Зовнішній шар 
плеври прикріплений до внутрішньої поверхні грудної порожнини, 
а внутрішній — до поверхні легень.
Найдрібнішою структурою легень є альвеоли — дуже маленькі 
(200–300 мкм) напівсферичні утворення. Між собою вони розділяють-
ся тоненькими (2–8 мкм) перегородками. Кожна альвеола обплетена 
сіткою капілярів.


•  У людини позаду піднебіння є невеликий відросток — язичок, який розділяє 
горло й глотку. Основна його функція — закривати носоглотку, коли людина 
ковтає або розмовляє. Язичок також контролює проходження їжі в травний тракт.


• Вуглекислого газу у видихуваному повітрі y 100 разів більше, ніж в атмосфер-
ному.


• Об’єм легень у більшості людей становить 3–4 л. Зазвичай він є пропорційним 
розмірам тіла й у дорослих чоловіків може становити 6 л. Об’єм легень у жінок 
у середньому менший, бо розмір їхнього тіла також менший. На об’єм легень 
можуть впливати й умови життя. Більший об’єм легень мають люди, які живуть 
високо над рівнем моря. Це є пристосуванням організму до життя в умовах більш 
розрідженого повітря.


Процес дихання в людини забезпечують органи ди-
хальної системи. До них належать носоглотка, гортань, 
трахея, бронхи й легені. Газообмін між повітрям 
і кров’ю здійснюється в легенях. Інші органи дихаль-
ної системи забезпечують надходження повітря в легені та його 
повернення в зовнішнє середовище.
.теМа 3


Як працює дихальна система


12


Перед тим як перейти до вивчення роботи дихаль-
ної системи людини, пригадайте, які органи входять до 
її складу. Які функції виконують ці органи? Чим дихальна 
система людини відрізняється від дихальної системи 
птахів?


Що таке дихання
Дихання  — це сукупність процесів, які забезпечують надхо-
дження в організм кисню, використання його в окисних процесах 
і видалення з організму вуглекислого газу.
Розрізняють зовнішнє і внутрішнє дихання. 
Зовнішнє дихання  — це обмін газами між кров’ю та атмосферним 
повітрям, що відбувається в органах дихання.  Внутрішнє дихання  — 
це окисні процеси в клітинах, унаслідок яких виділяється енергія.
В організмі людини зовнішнє дихання відбувається в кілька етапів:
1. Надходження свіжого повітря, багатого на кисень, до дихаль-
ної поверхні завдяки дихальним рухам.
2. Дифузія кисню через стінки альвеол у кров.
3. Перенесення газів кровоносною системою організму.
4. Обмін вуглекислого газу й кисню між клітинами і кров’ю, 
який здійснюється шляхом дифузії через стінки клітин.


Грудне та черевне дихання
У процесі дихання беруть участь діафрагма та м’язи тулуба — 
передусім міжреберні. Залежно від того, дія яких з них є основною, 
розрізняють черевне та грудне дихання. Під час черевного дихання 
в акті видиху переважає м’язове зусилля, що створюється діафраг-
мою, а грудного — м’язове зусилля, що створюється міжреберними 
м’язами.
Надзвичайно важливу роль у процесі дихання відіграє  плевра  — 
оболонка, яка вкриває легені ззовні та складається з двох листків. 
Внутрішній листок укриває легені, а зовнішній вистилає грудну по-
рожнину. Між цими листками є тоненький простір з невеликою 
кількістю рідини. 


46
.Як працює дихальна система


Повітря надходить 
у легені


Легеня роз-
ширюється


Діафрагма скорочена


а


Повітря виходить 
із легень


Легеня 
стискається


Як відбуваються вдих і видих
Під час вдиху діафрагма, яка має ку-
полоподібну форму, скорочується і стає 
більш плоскою. Міжреберні м’язи також 
скорочуються і піднімають ребра. У ре-
зультаті внутрішній об’єм грудної порож-
нини збільшується. При цьому зовнішній 
листок плеври віддаляється від внутріш-
нього, але, оскільки простір між ними 
є герметичним, тут виникає зона низь-
кого тиску. Тимчасом тиск усередині ле-
гень дорівнює атмосферному (адже легені 
сполучаються з атмосферою). Через різ-
ницю тисків легені розтягуються, і в них 
іззовні заходить повітря  (мал. 12.1) .
Під час видиху діафрагма розслабля-
ється, знову стає куполоподібною й тис-
не знизу на легені. Одночасно розслабля-
ються міжреберні м’язи, і ребра під дією 
сили тяжіння опускаються донизу. Об’єм 
грудної клітки зменшується, вона тисне 
на стінки легень. Під тиском діафрагми 
і грудної клітки з легень виштовхується 
повітря. Відтак тиск усередині легень 
вирівнюється з атмосферним.


 Діафрагма розслаблена


б


Мал. 12.1.  Рух діафрагми й ребер під час 
вдиху ( а ) і видиху ( б )


Як відбувається газообмін
Газообмін між повітрям і кров’ю від-
бувається в альвеолах. Усього в легенях 
налічується близько 700 млн альвеол, 
а їхня загальна площа поверхні в різних 
людей становить від 60 до 120 м 2 . Саме 
завдяки такій великій площі газообмін здійснюється дуже швидко.
Кисень з повітря, яке надійшло до альвеол, розчиняється в рідині, 
що вкриває їхню поверхню. Відтак унаслідок процесу дифузії кисень 
потрапляє в капіляри, розташовані поблизу поверхні альвеол. У клі-
тинах крові еритроцитах міститься білок гемоглобін, який захоплює 
кисень і транспортує його до клітин організму. Коли еритроцити по-
трапляють у капіляри тканин, відбувається газообмін у тканинах. Ки-
сень з еритроцитів переходить у тканинну рідину, а з неї — у клітини 
тканин. Із тканинної рідини в капіляри надходить вуглекислий газ.


47
.теМа 3


Як змінюється склад повітря під час описаних процесів, можна 
побачити в таблиці.


Зміни, що відбуваються зі складом повітря під час дихання


Повітря
Уміст газів, %


кисень
вуглекислий газ
азот


Вдихуване
20,94
0,03
79,03


Видихуване
16,30
4,00
79,70


Усередині альвеол
14,20
5,20
80,60


Як утворюються звуки
Одна з основних функцій дихальної системи людини — утворення 
звуків. Саме завдяки органам цієї системи ми можемо розмовляти. 
Органи, що беруть участь в утворенні голосу,— це гортань, порож-
нина глотки, порожнина носа, ротова порожнина, язик, губи, зуби, 
щелепи. Але головну роль у цьому процесі відіграють голосові зв’язки 
гортані  (мал. 12.2) .
Голосові зв’язки складаються з еластичних пружних волокон. 
Вони натягнуті впоперек гортані паралельно одна одній, а між ними 
розташована голосова щілина. Натяг голосових зв’язок регулюють 
прикріплені до них м’язи.
Голос утворюється під час проходження видихуваного повітря 
через голосову щілину, що спричиняє коливання натягнутих зв’язок. 
Висота голосу зростає зі збільшенням частоти коливань голосових 
зв’язок. Керують утворенням звуків центри мовлення — групи клітин 


Голосові
зв’язки
Голосові зв’язки
в розімкнутому стані
(мовчання)


Голосові зв’язки
в зімкнутому стані
(мовлення)


Мал. 12.2.  Голосові зв’язки в гортані


48
.Як працює дихальна система


головного мозку, що узгоджують роботу м’язів усього мовленнєвого 
апарату.


• Вентиляція легень у здорової людини досягає 5–9 л за одну хвилину.


• Адамове яблуко — це опукла частина хряща, який охоплює гортань. Розмір 
адамового яблука визначається розміром гортані та є спадковою ознакою. Його 
розвиток залежить від дії гормонів, вплив яких починається під час статевого 
дозрівання. У чоловіків адамове яблуко помітно більше, ніж у жінок.


• Мутація голосу — це різкі й часті перепади висоти голосу, що виникають у про-
цесі статевого дозрівання у хлопців. Обумовлена така зміна інтенсивним зрос-
танням гортані в цей період розвитку.


• Коли під час дихання гемоглобін крові сполучається з киснем, то ця сполука 
є нестійкою. А от якщо замість кисню до кровоносної системи потрапляє чадний 
газ (СО), то наслідки є вкрай невтішними. Ця сполука утворює з гемоглобіном 
дуже міцний зв’язок, який важко розірвати. У результаті гемоглобін утрачає здат-
ність переносити кисень, тому навіть незначна кількість чадного газу в крові 
становить небезпеку для життя людини.


• Шепіт — це тихе мовлення, під час якого слова вимовляються без участі голо-
сових зв’язок. Під час шепоту зв’язки не вібрують, як за звичайного мовлення. 
Але вони зближуються, і повітря треться об край голосової щілини. Усі інші 
частини голосового апарату людини працюють, як звичайно. Розрізняють три 
типи шепоту — тихий, помірний і голосний.


Процес дихання людини головним чином забезпечу-
ється рухами діафрагми та міжреберних м’язів. Над-
звичайно важливе значення при цьому має плевра. 
В утворенні голосу головну роль відіграють голосові 
зв’язки, які розташовані в гортані.
.теМа 3


Регуляція дихання та основні функціо-
нальні показники дихальної системи


13


Перед тим як перейти до вивчення регуляції ро-
боти дихальної системи людини, пригадайте основні 
органи дихальної системи. Які процеси відбуваються 
в цих органах? Де відбувається процес газообміну?


Головний мозок


Дихальний 


Дихальний 
центр


Міжреберні 
м’язи


Легені


Діафрагма


Як регулюється дихання
Дихальний центр, який контролює роботу дихальної системи лю-
дини, розміщений у довгастому мозку. Від нього надходять сигнали до 
м’язів, які забезпечують дихальні рухи  (мал. 13.1) . На роботу самого 
дихального центру можуть впливати як нервові сигнали, так і деякі 
речовини.
Чутливі клітини (рецептори) дихального центру реагують на вміст 
вуглекислого газу в крові. Якщо його забагато, то центр подає сиг-
нал для збільшення частоти дихання. Під час раптового потрапляння 
в холодну воду або вдихання людиною дуже пахучих речовин сигнали 
від інших ділянок мозку змушують дихальний центр віддати наказ 
для здійснення затримки дихання. 
Це рефлекторна дія, яка відбуваєть-
ся без участі свідомості. Вона потріб-
на для того, щоб перешкодити воді 
або агресивним речовинам у повітрі 
проникнути в легені. 
Рефлекторними діями є також 
такі рефлекси дихальної системи, 
як чхання та кашель. Чхання ви-
никає в разі слабкого подразнен-
ня слизової оболонки носоглотки, 
а кашель — у разі подразнення 
гортані, трахеї або бронхів. Обидва 
ці рефлекси пов’язані з різким ско-
роченням м’язів і швидким види-
хом. Вони є захисними і спрямова-
ні на видалення сторонніх речовин 
або предметів з дихальних шляхів.


Мал. 13.1.  Схема регуляції дихання


50
.Регуляція дихання та основні функціо нальні показники дихальної системи


Основні функціональні показники дихальної системи
У різних людей властивості дихальних систем різняться. При-
чиною цього є спадковість і розбіжності у способі життя. Постійні 
навантаження і вправи сприяють розвитку органів дихання і підви-
щують ефективність їхньої роботи. Для оцінки стану дихальної сис-
теми людини використовують спеціальні функціональні показники. 
Ці показники дозволяють оцінити як стан здоров’я людини в цілому, 
так і стан її дихальної системи зокрема.
Що це за показники, дізнайтеся з таблиці.


Функціональні показники дихальної системи


Функціональний показник
Характеристика


Життєва ємність легень 
(ЖЄЛ)
Максимальна кількість повітря, що видихається після най-
глибшого вдиху. ЖЄЛ є сумою об’ємів кількох інших функціо-
нальних показників: резервного, дихального й додаткового


Дихальний об’єм
Об’єм повітря, що надходить до легень (або видаляється 
з них) під час кожного вдиху (видиху)


Резервний об’єм
Об’єм повітря, який може додатково надійти з легень під 
час найглибшого видиху


Додатковий об’єм
Об’єм повітря, який може додатково надійти до легень під 
час найглибшого вдиху


Залишковий об’єм
Об’єм повітря, що залишається в легенях після максималь-
ного видиху


Мертвий простір
Об’єм повітря, що міститься в повітроносних шляхах


Регуляцію роботи дихальної системи забезпечує ди-
хальний центр, який розташований у довгастому моз-
ку. Вона здійснюється за допомогою як нервових ім-
пульсів, так і речовин, які переносяться кров’ю. Для 
оцінки стану органів дихальної системи застосовують функціо-
нальні показники, такі як, наприклад, життєва ємність легень.
.теМа 3


Захворювання органів 
дихальної системи


14


Перед тим як перейти до вивчення розладів ди-
хальної системи людини, пригадайте, які органи вхо-
дять до її складу. Які функції вона виконує? Які парази-
тичні організми можуть проникати в організм людини 
через дихальну систему?


Мал. 14.1.  Збудник грипу


Мал. 14.2.  Збудник туберку-
льозу


Мал. 14.3.  Збудник дифтерії


Захворювання дихальної системи
Захворювання дихальної системи можуть ви-
никати з різних причин. Так, трахеїт є запаленням 
трахеї, а бронхіт — запаленням бронхів. Спричи-
нити ці захворювання можуть як мікроорганізми 
(бактерії або віруси), так і деякі хімічні речовини 
(алергени). Причиною низки захворювань дихаль-
ної системи також є дія мікроскопічних грибів. 
Вони можуть або безпосередньо вражати органи 
дихання, або зумовлювати алергічні реакції.
Через дихальну систему хвороботворні мікро-
організми  (мал. 14.1–14.3)  можуть легко прони-
кати прямо всередину організму людини. Окрім 
того, оскільки збудники захворювань дихальної 
системи поширюються повітряно-крапельним 
шляхом, це дозволяє їм швидко передаватися 
від однієї людини до іншої. Так, під час чхання 
або кашляння, скажімо, у транспорті збудник 
може легко потрапити в організми відразу кіль-
кох людей. Тому дуже важливо вчасно визначити 
початок хвороби й попередити її розвиток та за-
раження інших людей.
Слід також звертати увагу на те, що деякі за-
хворювання дихальної системи можуть бути викли-
кані не тільки дією живих організмів, а й впливом 
зовнішнього середовища (астма, бронхіт, трахе-
їт тощо). Це так звані алергічні захворювання.
Які саме порушення в роботі органів дихання 
виникають найчастіше, дивіться в таблиці.


52
.Захворювання органів дихальної системи


Захворювання органів дихання


Захворювання
Причини виникнення
Симптоми


Кашель, нежить, чхання, 
підвищена температура


Потрапляння до дихальної системи віру-
сів грипу або інших вірусів, які уражають 
дихальну систему


Грип та 
інші гострі 
респіраторні 
вірусні ін-
фекції (ГРВІ)


Туберкульоз
Потрапляння до організму людини тубер-
кульозної палички
Руйнування тканини легень 
або інших органів


Дифтерія
Потрапляння до організму людини дифте-
рійних паличок
Ураження слизової оболон-
ки горла, загальне отру-
єння організму токсинами 
бактерій


Трахеїт
Ураження слизової оболонки трахеї під 
час розвитку інфекційних захворювань
Запалення слизової обо-
лонки дихального горла 
(трахеї), кашель, біль у гру-
дях, захриплість голосу


Бронхіт
Запалення бронхів унаслідок розвитку 
інфекційних захворювань або впливу де­
яких речовин (отруйних, алергенів тощо)


Загальне нездужання, 
м’язові болі, нежить, за-
пальні ураження глотки, 
сильний кашель


Напади ядухи, утруднене 
дихання, задишка, кашель


Бронхіальна 
астма
Порушення прохідності бронхів унаслідок 
спазму мускулатури дрібних бронхів, на-
бряку слизової оболонки й закупорення 
їх в’язкими виділеннями під час розвитку 
алергічних процесів у бронхах


Пневмонія 
(запалення 
легень)


Значне підвищення тем-
ператури тіла, сильний 
озноб, кашель, болі в боці, 
дихання поверхневе, при-
скорене


Розвиток у легенях запальних процесів, 
спричинених різними бактеріями або 
вірусами під впливом сильного переохо-
лодження, значних фізичних і нервово-
психічних перевантажень, інтоксикацій та 
інших чинників, що знижують імунітет


Основні заходи профілактики захворювань органів дихання
Шляхи потрапляння різних збудників інфекцій і шкідливих ре-
човин до органів дихання дуже схожі, тому основні заходи профі-
лактики однакові:
• проведення вакцинації (профілактичних щеплень);
• карантин (уникнення контактів із хворими);
• дотримання правил особистої гігієни;


53
.Тема 3


• регулярне диспансерне обстеження;
• підвищення рівня опірності організму (загартовування, збалан-
соване харчування тощо).
Найбільш універсальним заходом профілактики з наведеного 
переліку є підвищення опірності організму. Цей захід не потребує 
якихось особливих зусиль. Треба лише вести здоровий спосіб життя, 
загартовувати організм і нормально харчуватися (без переїдання чи 
недоїдання). Зате цей захід захищає дуже ефективно.
Вакцинація — ще один надійний спосіб профілактики захворю-
вань дихальних органів. Але не від усіх інфекцій вона діє однаково. 
Якщо після вакцинації проти дифтерії організм буде захищений 
надовго, то з грипом не все так просто. Збудник грипу дуже мін-
ливий: постійно виникають нові його форми. Тому вакцини, які 
розробляють, допомагають не проти всіх варіантів вірусу. У разі 
епідемії грипу слід використовувати вакцину саме проти того ва-
ріанта вірусу грипу, який поширюється у даний момент.
Туберкульоз досі доволі важко вилікувати. Це якраз те захво-
рювання, яке легше попередити, ніж вилікувати. Тому найкращий 
спосіб боротьби з ним — диспансерне обстеження (регулярне — раз 
на рік — проходження флюорографії).


Негативний вплив куріння на органи дихання


а


б


Ви вже знаєте, що речовини, які містяться 
в тютюні, згубно впливають на різні системи ор-
ганів. Однак потрапляють вони в організм саме 
через органи дихальної системи. Тому ці органи 
найбільше страждають від тютюнокуріння.
Куріння може стати причиною раку легень 
або інших органів дихання. Не забувайте, що 
під впливом тютюнового диму голосові зв’язки 
втрачають свою еластичність, що призводить до 
зміни голосу.
Ще одним дуже неприємним наслідком ку-
ріння є негативний вплив тютюнового диму на 
миготливий епітелій трахеї та бронхів. Через 
дію диму клітини епітелію втрачають здатність 
нормально виконувати свою роботу — виводити 
з дихальних шляхів разом зі слизом чужорід-
ні частки, пил і бруд, які потрапляють у них 
з повітрям. Саме через це багато курців часто 
кашляють. 


Мал. 14.1.  Легені людини, яка 
ніколи не курила ( а ), і легені 
курця ( б )


54
.Захворювання органів дихальної системи


Негативний вплив чинників зовнішнього середовища на 
органи дихання


На стан органів дихання негативно може впливати не лише курін-
ня. Узяти хоча б чинники зовнішнього середовища — як органічні, 
так і неорганічні.
Наприклад, наявність у повітрі, яке вдихає людина, великої кіль-
кості пилу може призвести до розвитку силікозу. Це захворювання 
спричиняє руйнування тканини легень і є невиліковним. Найчастіше 
воно виникає у робітників гірничорудної та машинобудівної про-
мисловості, а також у людей, які мають справу з вогнетривкими та 
керамічними матеріалами.
Органічні компоненти середовища також можуть уражати ор-
гани дихальної системи. Дуже небезпечним явищем є алергічний 
аспергільоз. Він спричиняється спорами пліснявих грибів аспергіл, 
які уражають людей зі зниженим імунітетом. Саме від аспергільозу 
свого часу часто гинули розкрадачі гробниць єгипетських фараонів. 
Це й призвело до виникнення легенд про «прокляття фараонів», яке 
карало грабіжників.


Захворювання органів дихальної системи можуть спри-
чиняти як хвороботворні організми, так і шкідливі 
речовини. Поширеними захворюваннями органів ди-
хання є грип, дифтерія, бронхіт, туберкульоз, астма, 
пневмонія тощо. Куріння завдає значної шкоди органам дихання.
.Узагальнення за темою «Дихання»


У завданнях 1–10 оберіть одну правильну відповідь.


1  
Система органів, що бере участь у газообміні:
а)  травна  
в)  кровоносна
б)  дихальна  
г)  лімфатична


2  
Місце утворення голосу:
а)  гортань  
в)  трахея
б)  бронхи  
г)  глотка


3  
Функція бронхів:
а)  проведення повітря  
в)  утворення звуків
б)  аналіз запахів  
г)  знезараження повітря


4  
Вдихуване повітря з носової порожнини спочатку потрапляє до:
а)  легенів   
в)  гортані
б)  глотки  
г)  трахеї


5  
Газообмін між повітрям і кров’ю відбувається у:
а)  носовій порожнині  
в)  гортані
б)  глотці  
г)  легенях


6  
У порожнині альвеол міститься:
а)  кров
б)  сеча
в)  повітря
г)  слина


7  
Процес, пов’язаний із внутрішнім диханням:
а)  транспорт газів кров’ю  
в)  вентиляція легень
б)  дифузія газів у легенях  
г)  окисні процеси в клітині


8  
Вдих і видих здійснюють:
а)  діафрагма й гортань  
в)  міжреберні м’язи й сечовий міхур
б)  діафрагма й серце  
г)  міжреберні м’язи й діафрагма


9  
Вміст кисню у видихуваному повітрі становить:
а)  20,9 %  
б)  16,3 % 
в)  14,2 % 
г)  5,2 %


56
.10   Відділ мозку, у якому розташований дихальний центр:
а)  проміжний  
в)  середній
б)  передній  
г)  довгастий


11   Укажіть назви органів, які зображені на малюнках.


а)
б)
в)
г)


12   Розгляньте зображення органа на ма-
люнку. Поясніть, які особливості будови 
цього органа дозволяють йому ефектив-
но виконувати свої функції.


13   Установіть відповідність між захворюванням дихальної сис-
теми та причинами його виникнення.


1)  грип
2)  трахеїт
3)  бронхіт
4)  дифтерія


а)   ураження слизової оболонки трахеї під час 
розвитку інфекційних захворювань
б)   потрапляння до організму людини дифте-
рійних паличок
в)   порушення прохідності бронхів унаслідок 
спазму м’язів дрібних бронхів під час роз-
витку алергічних процесів у бронхах
г)   запалення бронхів унаслідок розвитку ін-
фекційних захворювань
д)   потрапляння до дихальної системи вірусів 
грипу


14   Розгляньте зображення органа, позна-
ченого стрілкою. Поясніть, які захво-
рювання можуть його вражати і як їх 
можна попередити.
