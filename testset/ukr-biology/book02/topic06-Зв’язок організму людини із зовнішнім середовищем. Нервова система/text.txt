Тема 7


Зв’язок організму людини із зовніш-
нім середовищем. Нервова система


Нейрони


31


Перед тим як перейти до вивчення нейронів люди-
ни, пригадайте, які типи тканин є в організмі людини. 
Складовими якого типу тканин є нейрони? Чим цей тип 
тканин відрізняється від інших? Які функції виконує ця 
тканина?


Тіло нейрона
Аксон
Дендрити
Тіло нейрона


Мал. 31.1.  Будова нейрона


Будова нейрона
Основу нервової системи становлять  нейрони  — клітини нервової 
тканини. Вони являють собою збудливі клітини, що здатні обробляти 
інформацію й передавати її далі у вигляді електричного або хімічного 
сигналу. Хімічні сигнали нейрони посилають сусіднім клітинам на 
дуже короткі відстані, а от електричні вони можуть поширювати 
дуже далеко.
Уся будова нейрона пристосована для прийому й передачі сигналів. 
У ньому розрізняють тіло клітини, у якому розміщене її ядро, і відрос-
тки двох типів — аксони та дендрити 
(мал. 31.1) .
Аксон  — це довгий і дуже тон-
кий відросток. У клітини він може 
бути тільки один. Довжина аксона 
в нейронів людини може сягати 1 м. 
Для більш швидкої передачі сигналу 
багато аксонів мають оболонку з ре-
човини мієліну, що на 70 % склада-
ється із жирів і на 30 % — з білків. 


114
.Нейрони


Ця оболонка не є суцільною — вона періодично переривається. Мієлін 
є гарним ізолятором, тому сигнал, який прямує по аксону з міє-
ліновим покриттям, не шириться поступово, а відразу перескакує 
через ділянки, вкриті ним. У результаті швидкість передачі сигналу 
збільшується в 5–10 разів.
Дендрити  — це короткі відростки, що з’єднують нейрони з клі-
тинами, які розташовані поряд. І дендрити, і аксони можуть роз-
галужуватися на кінцях.
Для передачі сигналів нейрони використовують спеціальні струк-
тури своєї мембрани — синапси.


Молекули 
нейромедіатора
Пресинаптична 
мембрана


Постсинаптична 
мембрана
мембрана


Синаптична щілина


синапси
Синапси розміщуються переважно на кінчиках дендритів і аксо-
нів, однак певна їх кількість є й на тілі нейрона.  Синапс  — це місце 
передачі сигналу від однієї клітини до іншої. Таким чином, до складу 
синапса входять частини двох різних клітин. Клітина, яка надсилає 
сигнал, утворює спеціальну пресинаптичну (тобто розташовану до 
синапса) мембрану, а клітина, яка приймає сигнал,— постсинаптичну 
(розташовану після синапса). Між цими мембранами розміщується 
синаптична щілина  (мал. 31.2) .
В організмі людини розрізняють два основні типи синапсів — хі-
мічні та електричні. У хімічних синапсів синаптична щілина відносно 
широка, а в електричних, навпаки — вузька. В електричних синапсах 
сигнал дуже швидко, майже не затримуючись, передається від клі-
тини до клітини. Натомість у хімічних процес набагато повільніший. 
Під час передачі сигналу в цих синапсах поверхня мембрани виді-
ляє спеціальні речовини —  нейромедіатори , які проникають через 
щілину й передають сигнал на рецептори постсинаптичної мембрани.
Як уже було сказано, процес 
передачі сигналу в таких синапсах 
набагато повільніший, але саме 
хімічних синапсів у людини най-
більше. Це пояснюється тим, що 
такий спосіб дозволяє дуже тон-
ко регулювати передачу сигналу. 
Клітина, яка має хімічний синапс, 
може отримувати декілька сигна-
лів від сусідніх клітин. Одні з них 
можуть стимулювати виділення 
нейромедіатора, другі — пригнічу-
вати, а треті — стимулювати ви-
Мал. 31.2.  Будова синапса


115
.теМа 7


Мал. 31.3.  Нейрони з різною кількістю відростків


ділення ферментів, які руйнують 
нейромедіатор. Чи пройде сигнал 
далі, залежить від співвідношення 
різних сигналів.
Така можливість регулювання 
дуже важлива навіть у простих си-
туаціях. Наприклад, коли людина 
збирається переходити вулицю, не-
йрон, який подає сигнал на м’язи 
ніг, повинен отримати інформацію 
від інших нейронів. Зорова зона 
кори розпізнає колір світлофора 
(на червоний іти не можна), слу-
хова сповіщає про сигнали авто-
мобілів та голоси людей, пам’ять 
підказує найкращий маршрут пе-
реходу. Сумарна дія цих сигналів і приводить до того, що нейрон 
дає (або не дає) нервовий імпульс для початку руху.


Види нейронів
Нейрони поділяють на три великі групи.  Чутливі  ( сенсорні ) 
нейрони  сприймають збудження та передають його від рецепторів 
до інших нейронів.  Моторні  ( рухові й секреторні )  нейрони  переда-
ють інформацію до виконавчих органів (м’язів або залоз).  Проміжні  
( вставні )  нейрони  з’єднують одні нейрони з іншими.
Розрізняють нейрони й за кількістю відростків  (мал. 31.3) . Вони мо-
жуть мати один, два або багато відростків. Більшість нейронів людини 
мають багато відростків. Їх назива-
ють мультиполярними нейронами.


Чутливий нерв


Рецептор


Нервовий 


Робочий 
орган


Нервовий 
центр
Руховий 
нерв


Рефлекторна дуга
Для проведення сигналів від 
рецептора до робочого органа різні 
типи нейронів об’єднуються в спе-
ціальну структуру —  рефлектор-
ну дугу  (мал. 31.4) . Вона почина-
ється із чутливого нейрона, який 
передає сигнал від рецептора. На-
приклад, тепловий рецептор шкіри 
сприйняв підвищення температури 
від вогню свічки. Чутливий не-


Мал. 31.4.  Схема рефлекторної дуги


116
.Нейрони


йрон за допомогою свого аксона передає сигнал від цього рецептора 
у спинний мозок. Там сигнал поступає на дендрит наступного нейро-
на — рухового. І через тіло цього нейрона по аксону він надходить 
до м’яза руки, який сприймає сигнал і скорочується. У результаті 
рука відсмикується від вогню.
Окрім цих двох нейронів, до складу рефлекторної дуги може 
входити і вставний нейрон. Тоді сигнал від чутливого нейрона пе-
редається на моторний не прямо, а опосередковано.


• Один нейрон може бути пов’язаний з величезною кількістю — до 20 тисяч — 
інших нейронів.
• Мієлін надає волокнам аксонів білого кольору, тому частини мозку людини, 
які складаються переважно з аксонів і виконують провідні функції, називають 
білою речовиною.
• У 1992 р. було відкрито так звані дзеркальні нейрони. Це нейрони, які збу-
джуються не лише, коли людина (або тварина) виконує якусь дії, але й тоді, 
коли вона просто спостерігає за виконанням цієї дії іншою істотою. Вважають, 
що вони відповідають за наслідування. Такі нейрони були виявлені в людей, 
мавп і деяких птахів.


Нейрони — це клітини нервової тканини, які здатні 
сприймати, обробляти та передавати інформацію. Вони 
мають довгі (аксони) і короткі (дендрити) відростки. 
Сигнали від однієї клітини до іншої передаються через 
спеціальні структури їхніх мембран — синапси. В організмі лю-
дини існує два основні типи синапсів — хімічні й електричні. 
Для передачі сигналів від рецепторів до робочих органів нейрони 
утворюють рефлекторні дуги — структури, що складаються із чут-
ливих, моторних і вставних нейронів.
.теМа 7


Нервова система


32


Перед тим як перейти до вивчення нервової сис-
теми людини, пригадайте, яку будову має нервова сис-
тема різних тварин. Як особливості життєдіяльності 
тварин можуть позначатися на будові їхньої нервової 
системи?


Особливості будови нервової 
системи


Центральна 
нервова 
система


Периферична 
Периферична 
Периферична 


Периферична 
нервова 
система


Як і в усіх інших представників 
хребетних, нервова система людини 
трубчастого типу. Це означає, що під 
час розвитку зародка людини його нер-
вова система спочатку має вигляд труб-
ки. Відтак ця трубка збільшується, її 
передня частина значно розширюється 
й утворює головний мозок. Задня час-
тина формує спинний мозок.
Разом спинний і головний мозок 
становлять центральну нервову систему. 
Усі інші нерви, які відходять від голов-
ного й спинного мозку, утворюють пе-
риферичну нервову систему  (мал. 32.1) .


Мал. 32.1.  Схема будови нервової системи 
людини


Центральна нервова система
Як уже зазначалося, спинний і го-
ловний мозок утворюють центральну 
нервову систему, яка відіграє головну 
роль у керуванні організмом. У своїй 
верхній частині спинний мозок плав-
но переходить у головний. Вони обидва 
вкриті спеціальними мозковими обо-
лонками, що забезпечують їхню жит-
тєдіяльність. Усередині спинного мозку 
проходить канал, заповнений спинно-
мозковою рідиною. Він продовжується 


118
.Нервова система


і в головному мозку, де утворює кілька розширень — шлуночків 
мозку.


периферична нервова система
Периферична нервова система об’єднує всі нерви й нервові вузли, 
що розміщуються за межами центральної нервової системи. Її утво-
рюють 12 пар черепно-мозкових нервів (відходять від головного моз-
ку) і 31 пара спинномозкових (відходять від спинного). Усі ці нерви 
розгалужуються й контролюють роботу різних органів.
Нерви периферичної системи є переважно аксонами й не міс-
тять тіл нейронів, які здебільшого зосереджені в центральній нерво-
вій системі. Однак у певних місцях тіла нейронів розташовані поза 
її межами. Такі їх скупчення називають  нервовими вузлами , або 
гангліями . Зазвичай нервові вузли вкриті оболонкою зі сполучної 
тканини й розташовуються або безпосередньо на нервах, або біля 
внутрішнього органа, або в його стінці.
Периферичну нервову систему функціонально поділяють на дві 
великі частини — соматичну й вегетативну нервові системи.  Сома-
тична нервова   система  контролює роботу скелетних м’язів і забез-
печує рухи людини (працює довільно), окрім того, вона відповідає 
за збір і передачу інформації від органів чуттів.  Вегетативна, або 
автономна, нервова система  контролює мимовільну роботу гладень-
ких м’язів внутрішніх органів, а також серця і залоз.


• Черевне, або сонячне, сплетіння розташоване в людини у верхній частині че-
ревної порожнини. Окрім нервових волокон, до його складу входять три нервові 
вузли, розмір яких може становити від 0,5 до 4,5 см.


Нервова система забезпечує керування роботою різних 
органів організму людини, а також її координацію. 
Вона поділяється на центральну й периферичну нер-
вову систему. До складу центральної нервової систе-
ми входять головний і спинний мозок. Периферична нервова 
система складається із 12 пар черепно-мозкових і 31 пари спин-
номозкових нервів. Вона утворює сплетіння та нервові вузли.
.теМа 7


Спинний мозок


33


Перед тим як перейти до вивчення спинного мозку 
людини, пригадайте, які особливості будови має хре-
бет людини. Які тварини мають спинний мозок? На які 
відділи поділяється нервова система людини? До якого 
із цих відділів належить спинний мозок?


Форма й розмір спинного мозку
Спинний мозок розташований у спеціальному каналі всередині 
хребта. Він починається від краю потиличного отвору й закінчується 
на рівні 1-го або 2-го поперекових хребців. У дорослої людини до-
вжина спинного мозку становить 40–45 см, а ширина — 1–1,5 см, 
його маса в середньому — 35 г.
Від стінок каналу спинний мозок відділяє шар жирової тканини, 
що захищає його від пошкоджень, та мозкові оболонки. Усередині 
мозку проходить спинномозковий канал, заповнений рідиною.
Спинний мозок має два потовщення — шийне й поперекове. 
У цих місцях від нього відходять нерви, які регулюють роботу верх-
ніх і нижніх кінцівок. Усього від спинного мозку відходить 31 пара 
спинномозкових нервів. Слід зазначити, що спинний мозок має добре 
виражену сегментну будову: кожна пара спинномозкових нервів від-
ходить від певного сегмента й виходить назовні між хребцями. До-
вжина спинного мозку менша, ніж хребта, тому нерви, які мають ви-
ходити між поперековими або крижовими хребцями, спочатку йдуть 
униз по спинномозковому каналу й тільки потім виходять назовні.


Оболонки мозку
Зовні спинний мозок укритий трьома оболонками: внутріш-
ньою — м’якою, середньою — павутинною і зовнішньою — твердою.
Безпосередньо до зовнішньої поверхні мозку прилягає  м’яка  ( су-
динна )  оболонка, яка заходить у всі щілини й борозни. Вона досить 
тонка, утворена пухкою, багатою на еластичні волокна і кровонос-
ні судини тканиною. Назовні від судинної розташована  павутинна 
оболонка . Між м’якою й павутинною оболонками є порожнина, за-
повнена спинномозковою рідиною. Обидві ці оболонки вкриті одно-
шаровим плоским епітелієм. Поверх павутинної розміщується  тверда 


120
.спинний мозок


Спинномозковий нерв


Спинномозковий нерв


Чутливі 
нейрони


оболонка  мозку, яка утворена щільною волокнис-
тою тканиною, завдяки чому вона є дуже міцною. 
У каналі хребта тверда оболонка закріплена від-
ростками та, наче мішком, укриває спинний мозок 
і решту оболонок.


Рухові 
нейрони
нейрони


Внутрішня будова та функції спинного 
мозку


Біла речовина


Сіра речовина


Мал. 33.1.  Переріз спинного 
мозку


Спинний мозок утворений білою й сірою речо-
виною  (мал. 33.1) .  Сіра речовина  — це скупчен-
ня тіл нейронів спинного мозку, що розміщується 
навколо спинномозкового каналу. На зрізі вона 
має форму метелика або букви Н. Зовні від сірої 
речовини розташована  біла , яка складається пере-
важно з аксонів, укритих мієліновою оболонкою. 
Ці аксони утворюють провідні шляхи мозку.
Провідні шляхи спинного мозку передають ін-
формацію в головний мозок та назад до органів. 
Розрізняють два типи провідних шляхів:  висхідні  ( чутливі ) , що 
проводять імпульси до головного мозку, і  низхідні  ( рухові ) , які про-
водять імпульси від головного мозку.
Таким чином, спинний мозок виконує дві основні функції — про-
відну й рефлекторну. Він є місцем, де з’єднуються нейрони рефлек-
торної дуги й розташовані вставні нейрони. Більшість найпростіших 
рефлекторних дуг проходять саме через спинний мозок.


• Спинний мозок закінчується нижче від першого поперекового хребця. Проте 
по спинномозковому каналу продовжують іти нерви, які утворюють структуру, 
що має назву «кінський хвіст».


Спинний мозок виконує рефлекторну і провідну функ-
ції. Він містить сіру й білу речовину. Біла речовина 
утворює провідні шляхи, які передають сигнали до 
головного мозку й органів тіла. Зовні спинний мозок 
укритий трьома оболонками — твердою, павутинною і м’якою. 
Від нього відходить 31 пара спинномозкових нервів.
.теМа 7


Головний мозок


34


Перед тим як перейти до вивчення головного мозку 
людини, пригадайте, які особливості будови має череп 
людини. Які тварини мають головний мозок? На які від-
діли поділяється нервова система людини? До якого із 
цих відділів належить головний мозок?


Кора головного мозку


Кора головного мозку
Кора головного мозку
Кора головного мозку
Кора головного мозку


Черепно-
мозкові 
нерви


Форма та розміри головного мозку
Головний мозок  — це центральний орган нервової системи, який 
здійснює регуляцію й координацію всіх процесів в організмі та від-
повідає за розумову діяльність і свідомість людини. Мозок розта-
шований у черепі та в процесі розвитку заповнює його внутрішню 
порожнину. Ззовні головний мозок вкритий тими самими трьома 
оболонками, що й спинний. Від нього відходять 12 пар черепно-
мозкових нервів  (мал. 34.1) .
Усередині мозку розташовані чотири шлуночки головного мозку, 
які є розширеннями спинномозкового каналу. У них синтезується 
спинномозкова рідина, що захищає головний і спинний мозок від 
ушкоджень, створюючи рідку «подушку» під час струсів. Вона ре-
гулює внутрішньочерепний тиск, підтримує 
сталість внутрішнього середовища в мозку 
і здійснює транспорт речовин між крово-
носними судинами і клітинами мозку.
Маса мозку коливається в досить широ-
ких межах — між 1000 і 2000 г. Середня маса 
мозку в чоловіків становить 1375 г, а в жі-
нок — 1275 г. Прямого зв’язку між масою 
мозку людини й рівнем її інтелекту не існує.


Мозочок


Довгастий 
мозок


Відділи головного мозку
Головний мозок поділяється на кілька 
великих відділів. Кожний із цих відділів 
виконує певні функції, хоча всі вони тісно 
пов’язані між собою  (мал. 34.2) .
Чим відділи мозку відрізняються між 
собою, описано в таблиці.


Мал. 34.1.  Зовнішня будова головного 
мозку (вигляд знизу)


122
.Головний мозок


Кінцевий мозок


Мозолисте тіло


Проміжний мозок


Мозочок


Середній мозок


Довгастий мозок


Спинний мозок


Мал. 34.2.  Відділи головного мозку


Будова й функції відділів головного мозку


Відділ мозку
Особливості будови
Функції


Це вищий відділ центральної нер-
вової системи, що керує діяльністю 
інших відділів головного мозку 
і спинним мозком та забезпечує 
складні форми поведінки


Кінцевий 
мозок
Зовні кінцевого мозку розташована 
сіра речовина, що утворює кору 
великих півкуль мозку, а всередині 
міститься біла речовина. У товщі 
білої речовини розташовані декіль-
ка ядер (скупчень сірої речовини)


Регулює діяльність залоз внутріш-
ньої секреції, бере участь 
у процесах сну, пам’яті, інстинктив-
ної поведінки, психічних реакцій


Проміжний 
мозок
Складається зі взаємозв’язаних 
ядер, які розташовані навколо 
третього шлуночка мозку. До 
складу проміжного мозку входить 
гіпоталамус


Середній 
мозок
Сполучає довгастий і проміжний 
мозок. Складається із чотиригорб-
кового тіла й ніжок мозку


Бере участь у регуляції рухів 
і пози, м’язового тонусу, станів не-
спання і сну, виникнення емоцій


Мозочок
У мозочку розрізняють дві півкулі 
й непарну серединну частину — 
черв’як


Відповідає за координацію рухів.
Погоджує різні рухові акти й адап-
товує рухові реакції організму до 
умов навколишнього середовища


Довгастий 
мозок
Складається з ядер черепно-мозко-
вих нервів, скупчень сірої речови-
ни та пучків нервових волокон


Регулює дихання, травлення й об-
мін речовин, рухові та захисні реф-
лекси. Забезпечує зв’язок спинного 
й головного мозку


123
.теМа 7


Рух (контроль 
довільних рухів)


Вищі психічні 
функції, 
інтелект


Дотик


Зір


Контроль рухів 
голови, 
орієнтування


Слух


Мовлення


Мал. 34.3.  Функції часток головного мозку


Кора головного мозку
Кора великих півкуль  головного мозку — це поверхневий шар 
сірої речовини. Її утворюють тіла нервових клітин, проміжки між 
якими заповнені клітинами нейроглії та містять нервові волокна 
і кровоносні судини. Наявність численних борозен і звивин значно 
збільшує площу поверхні сірої речовини. Загальна площа кори ста-
новить 220 тис. мм 2 . Товщина кори в різних ділянках неоднакова 
й коливається від 1,3 до 4,5 мм. У ній міститься 14–15 млрд різно-
манітних за формою, розмірами та функціями нейронів.
Кора великих півкуль має дуже складну будову. Починаючи з по-
верхні, у глибину кори клітини утворюють декілька шарів, розмі-
щених у певній послідовності.
Кору мозку поділяють на декілька часток, кожна з яких від-
повідає за певні процеси  (мал. 34.3) . Розрізняють лобову, тім’яну, 
скроневу й потиличну частки. Так, у  лобовій частці  розміщується 
рухова зона, у  тім’яній  — зона шкірно-м’язової чутливості, у  скро-
невій  — зона слуху, нюху і смаку, а в  потиличній  — зона зору.
Таким чином, кора великих півкуль головного мозку регулює 
всі життєві процеси організму, а також забезпечує зв’язок організму 
із зовнішнім середовищем.


Шлуночки головного мозку
Головний мозок у процесі еволюції утворився з передньої частини 
спинного мозку. А, як ви вже знаєте, характерною рисою спинного 


124
.Головний мозок


мозку є наявність спинномозкового каналу, який заповнений спин-
номозковою рідиною.
Цей канал зберігся і в головному мозку. Тільки там він перетво-
рився на чотири мозкові шлуночки — порожнини, які розташовані 
всередині мозку. Позначаються вони номерами: перший, другий, 
третій і четвертий. Перший і другий шлуночки є парними бічними. 
Першим вважають лівий, а другим — правий шлуночок.
Шлуночки головного мозку сполучені зі спинномозковою порож-
ниною та, як і вона, заповнені спинномозковою рідиною (ліквором). 
Цю рідину вони й виробляють. Функціями спинномозкової рідини 
є захист головного і спинного мозку від пошкоджень, підтримання 
гомеостазу мозку та внутрішньочерепного тиску.


• Маса мозку І. Тургенєва становила 2017 г, а А. Франса — 1017 г, проте обидва 
вони стали видатними письменниками.
• Протягом останніх 20 тисяч років розмір головного мозку людини дещо змен-
шився. Якщо у кроманьйонців верхнього палеоліту його об’єм дорівнював при-
близно 1500 см 3 , то в сучасної людини він становить 1425 см 3  (у чоловіків). Це на-
віть менше, ніж у пізніх неандертальців!
• В організмі дорослої людини міститься 100–150 мл спинномозкової рідини.


Головний мозок — це центральний орган нервової сис-
теми. Він координує й регулює всі процеси в організ-
мі людини. Головними відділами мозку є кінцевий, 
середній, проміжний мозок, мозочок і довгастий мо-
зок. Найвищий рівень координації здійснює кора передніх півкуль 
кінцевого мозку. Вона також відповідає за розумову діяльність 
людини.
.теМа 7


Вегетативна нервова система


35


Перед тим як перейти до вивчення вегетатив-
ної нервової системи, пригадайте, які функції виконує 
нервова система людини. На які відділи вона поділя-
ється? Що входить до складу периферичної нервової 
системи?


Вегетативна нервова система
Вегетативна  ( автономна )  нервова система  — це частина пе-
риферичної нервової системи, що регулює діяльність внутрішніх 
органів, залоз, судин, гладеньких та деяких посмугованих м’язів, 
а також керує процесами обміну речовин.
Вегетативна нервова система складається з двох відділів, що 
справляють протилежну дію на органи і тканини організму,—  сим-
патичного  й  парасимпатичного  (мал. 35.1) . Вищим центром конт-
ролю вегетативної нервової системи є  гіпоталамус  — ділянка про-
міжного мозку, що контролює також роботу ендокринної системи.
Діяльність вегетативної нервової системи не підпорядковується 
волі людини: ми не можемо свідомо керувати роботою своїх вну-
трішніх органів, як, скажімо, керуємо своїми м’язами. Саме тому 
ця частина нервової системи інакше й називається автономною.


симпатична нервова система
Нервові волокна цієї системи виходять з головного та спинного 
мозку. Ганглії (нервові вузли) симпатичної системи розташовані по-
ряд зі спинним мозком. Як нейромедіатор клітини використовують 
норадреналін, який справляє на організм збудливий ефект, підвищує 
інтенсивність обміну речовин, посилює ритмічні форми активності, 
знижує пороги чутливості.
Симпатична нервова система прискорює роботу серця, звужує 
просвіт судин, підвищує кров’яний тиск, стимулює обмін речовин 
у клітинах і тканинах організму тощо. Вона стає активною, коли ми 
відчуваємо різні емоції (страх, гнів) або стикаємося зі значними напру-
женнями (тяжка фізична праця, спортивні змагання). Таким чином, 
симпатична система сприяє інтенсивній діяльності організму, особливо 
в екстремальних умовах, коли потрібне напруження всіх його сил.


126
.Вегетативна нервова система


Симпатична 
нервова система
Парасимпатична 
нервова система


парасимпатична нервова 
система


Мал. 35.1.  Симпатична та парасимпатична нервова 
система


Нервові волокна цієї систе-
ми, як і симпатичної, виходять 
з головного та спинного мозку. 
Ганглії розташовані поряд з орга-
ном, діяльність якого вони регу-
люють. Як нейромедіатор клітини 
використовують ацетилхолін, що 
справляє на організм гальмуваль-
ний ефект, знижує інтенсивність 
обміну й ритмічні форми активнос-
ті, відновлює пороги чутливості.
Парасимпатична нервова сис-
тема спричиняє сповільнення робо-
ти серця, розширення просвіту су-
дин, зниження кров’яного тиску, 
а також впливає на процеси, що 
пов’язані з відновленням використаних речовин у клітинах і тка-
нинах. Вона активно працює в ситуаціях, коли організм перебуває 
у стані спокою.


Регуляція роботи організму симпатичною й парасимпа-
тичною нервовою системою


Діяльність майже всіх внутрішніх органів може координувати-
ся обома відділами вегетативної нервової системи — симпатичним 
і парасимпатичним. Таке подвійне керування забезпечує кращу ре-
гуляцію роботи органів.


Діяльність внутрішніх органів координується і регулю-
ється вегетативною нервовою системою. Симпатична 
система сприяє інтенсивній діяльності організму, особ-
ливо в екстремальних умовах, а парасимпатична ак-
тивно працює в ситуаціях, коли організм перебуває у стані спокою.
.теМа 7


36   Захворювання нервової системи


Перед тим як перейти до вивчення порушень ро-
боти нервової системи людини, пригадайте, які органи 
входять до її складу. Які функції вона виконує? Які за-
хворювання нервової системи вам відомі?


енцефаліт
Енцефаліт  — це запалення головного мозку. Причини запалення 
можуть бути різними — інфекції, алергічні реакції або дія токсинів.
Найпоширенішими збудниками інфекційного енцефаліту є віруси, 
але спричинити його також можуть бактерії, найпростіші або гриби.
Запалення мозку — дуже небезпечне захворювання, яке може 
призвести до смерті людини. Енцефаліт набагато простіше попереди-
ти, ніж вилікувати. Щоб не захворіти на нього, роблять щеплення 
та попереджають укуси кліщів або комарів, які є переносниками 
збудників цього захворювання  (мал. 36.1) . Енцефалітам алергічної 
або токсичної природи можна запобігти, уникаючи контактів з алер-
генами й токсинами.


Мал. 36.1.  Кліщ, який є пере-
носником енцефаліту


Менінгіт
Менінгіт  — це запалення м’якої мозкової оболонки. Як і у ви-
падку енцефаліту, причини запалення можуть бути різними, на-
приклад дія хвороботворних мікроорганізмів або 
певних речовин, які здатні спричиняти запальні 
процеси в оболонці мозку.
Збудниками менінгіту можуть бути віруси, бак-
терії, гриби й деякі паразитичні черви. Зазвичай 
вони потрапляють в організм людини через немиті 
руки або повітряно-крапельним шляхом, тому най-
кращою профілактикою цієї хвороби є дотримання 
правил особистої гігієни. У деяких випадках можли-
ва також вакцинація від певних збудників менінгіту.
Серед неінфекційних чинників захворювання 
на менінгіт є дія деяких антибіотиків, протиза-
пальних та інших препаратів.


128
.Захворювання нервової системи


поліомієліт
Поліомієліт  — це тяжке інфекційне захворювання, яке може 
призвести до враження центральної нервової системи. Збудник по-
ліомієліту — вірус. Найбільш вразливими до нього є діти віком до 
5 років. У випадку враження центральної нервової системи можливий 
параліч або навіть смерть хворого.
Як і деякі інші інфекції, поліомієліт досить легко попередити, 
але неможливо вилікувати. Для профілактики цієї хвороби викорис-
товують щеплення. Дитина, яка захворіє на поліомієліт і не буде при 
цьому прищепленою, може залишитися паралізованою на все життя.


Неврит
Запалення може траплятися не тільки в центральній нервовій 
системі. Якщо воно вражає периферичні нерви, то виникає неврит. 
Причинами невриту, як і запалень центральної нервової системи, 
можуть бути інфекції — оперізуючий герпес, хвороба Лайма, лепра 
та ін. Деякі збудники можуть передаватися напряму від людини до 
людини (наприклад, через немиті руки), а деякі, як збудник хвороби 
Лайма,— через укуси кліщів.
Дуже часто причиною невритів є механічні пошкодження нерва 
внаслідок фізичної травми. Для профілактики невритів слід уникати 
фізичних травм і запобігати потраплянню в організм збудників від-
повідних захворювань.


• Хвороба Лайма отримала свою назву від назви американського містечка Старий 
Лайм, у якому її виявили вперше. Однак ця хвороба трапляється і на всіх інших 
континентах, окрім хіба що Антарктиди. Збудником її є спіралеподібна бактерія 
борелія, що потрапляє в організм людини через укуси кліщів. Хоча людина для 
борелії — випадкове місце проживання: зазвичай вона вражає диких копитних.


До захворювань нервової системи належать енцефаліт, 
менінгіт, неврит, поліомієліт та ін. Їх причиною мо-
жуть бути інфекція, алергічні реакції, дія токсинів 
або фізичні пошкодження. Профілактика цих захво-
рювань дозволяє уникнути тяжких наслідків для здоров’я.
.Узагальнення за темою  
«Зв'язок організму людини із зовнішнім  
середовищем. Нервова система»


У завданнях 1–12 оберіть одну правильну відповідь.


1  
Система органів, що регулює діяльність усього організму:
а)  травна  
б)  кровоносна  в)  видільна 
г)  нервова


2  
Аксон — це довгий відросток:
а)  лейкоцита  б)  еритроцита  в)  нефрона 
г)  нейрона


3  
Сенсорні нейрони є:
а)  руховими  
в)  вставними
б)  чутливими  
г)  вегетативними


4  
Проводить сигнал від рецептора до робочого органа:
а)  кров  
в)  тканинна рідина
б)  лімфа  
г)  рефлекторна дуга


5  
Спинний мозок пов’язаний із головним мозком:
а)  епітеліальною тканиною
б)  спинномозковими нервами
в)  сірою речовиною
г)  черепно-мозковими нервами


6  
Оболонка спинного мозку, в якій містяться кровоносні судини:
а)  м’яка  
б)  павутинна 
в)  тверда 
г)  еластична


7  
Відділ головного мозку, в якому розташований дихальний 
центр:
а)  мозочок  
в)  проміжний мозок
б)  довгастий мозок  
г)  середній мозок


8  
Мозочок забезпечує людині можливість:
а)  добре бачити  
в)  добре спати
б)  рівно ходити  
г)  мати гарну пам’ять


9  
Відділ головного мозку, під час ушкодження якого настає 
миттєва смерть:
а)  проміжний мозок  
в)  середній мозок
б)  довгастий мозок  
г)  мозочок


130
.10   Автономна нервова система НЕ регулює:
а)  секрецію залоз  
в)  діяльність внутрішніх органів
б)  рух скелетних м’язів  
г)  обмін речовин


11   Парасимпатична нервова система:
а)  прискорює роботу серця  
в)  сповільнює роботу серця
б)  підвищує кров’яний тиск  г)  звужує просвіт судин


12   Запалення м’якої оболонки мозку має назву:
а)  енцефаліт  б)  менінгіт 
в)  неврит 
г)  поліомієліт


13   Укажіть назви структур, які зображені на малюнках.


а)
б)
в)
г)


14   Установіть відповідність між відділами головного мозку та 
функціями, які вони виконують.


1)     довгастий 
мозок
2)  мозочок
3)     проміжний 
мозок
4)     середній 
мозок


а)     бере участь у регуляції рухів і пози, 
м’язового тонусу, станів неспання і сну
б)     здійснює вегетативні функції й регулює ді-
яльність залоз внутрішньої секреції
в)     погоджує різні рухові акти й адаптовує 
рухові реакції організму до умов навко-
лишнього середовища
г)     регулює діяльність інших відділів головно-
го мозку
д)     зв’язує спинний і головний мозок та здій-
снює регуляцію дихання, травлення й обмі-
ну речовин, рухових і захисних рефлексів


15   Розгляньте зображення органа на ма-
люнку. Поясніть, які захворювання мо-
жуть його вражати і як їх можна по-
передити.
