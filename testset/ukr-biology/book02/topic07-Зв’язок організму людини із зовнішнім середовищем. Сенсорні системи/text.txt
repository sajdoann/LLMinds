Тема 8


Зв’язок організму людини із зовніш-
нім середовищем. Сенсорні системи


Сенсорні системи


37


Перед тим як перейти до вивчення сенсорних сис-
тем людини, пригадайте, які органи чуттів є у тварин. 
Які органи чуттів властиві ссавцям? Чи відрізняються 
органи чуттів, які є у ссавців, від тих, що характерні 
для риб і рептилій?


сенсорні системи людини
Людина живе у світі, який постійно змінюється. І щоб нормально 
існувати в цьому мінливому середовищі, їй потрібно постійно отри-
мувати інформацію. Хто стоїть поряд? Яка машина подала звуковий 
сигнал? На якому магазині є напис «Продукти»? Куди поставити 
ногу, щоб не послизнутися? Яке на смак це морозиво? Про все це 
людина дізнається завдяки своїм органам чуттів, які науковою мовою 
називають сенсорними системами, або аналізаторами.
Сенсорні системи  ( аналізатори )  — це складні структури, які сприй-
мають усі подразнення, що надходять із зовнішнього та внутрішнього 
середовища організму, і проводять їх тонкий аналіз. Часто говорять 
про п’ять органів чуттів людини, а інколи згадують і так зване 
«шосте» чуття. Однак насправді сенсорних систем у людини більше.
Серед сенсорних систем людини виділяють такі:
• зору;
• слуху;
• рівноваги;


• смаку;
• нюху;
• дотику;


• руху;
• температури;
• болю.


Будова сенсорних систем
Вивчаючи біологію тварин, ви дізналися про органи чуттів. А сен-
сорні системи  є більш широким поняттям. Окрім органів, які безпосе-


132
.сенсорні системи


Зоровий нерв


Око
Зоровий нерв


Зорова ділянка кори мозку


Мал. 37.1.  Зорова сенсорна 
система


редньо сприймають сигнали (око, вухо, ніс тощо), 
до їхнього складу входять ті частини нервової сис-
теми, які передають сигнали від місця сприйняття, 
та ті ділянки мозку, які ці сигнали обробляють.
Відповідно, у кожній сенсорній системі ви-
діляють три тісно пов’язані між собою частини: 
периферичну, середню та центральну  (мал. 37.1) .
Периферичною частиною  сенсорних систем є 
рецептори органів чуттів, що перетворюють енер-
гію подразника на процес нервового збудження 
або, інакше кажучи, трансформують силу подраз-
ника в нервовий імпульс. Рецептори можуть бути 
зовнішніми і внутрішніми. Зовнішні сприймають 
сигнали із зовнішнього середовища, а внутрішні — 
від внутрішніх органів організму.
Різні види рецепторів сприймають різні сигнали. Так, механоре-
цептори сприймають механічні подразнення (наприклад, тиск), фото-
рецептори — світло, терморецептори — температуру, хеморец ептори 
можуть розрізняти речовини за їхніми хімічними властивостями.
Середню, або провідну, частину  сенсорної системи становлять 
чутливі нейрони, з’єднані між собою послідовно. Вони є шляхом, 
який веде від рецептора до кори головного мозку.
Ділянки кори великих півкуль, які сприймають інформацію від 
відповідних рецепторних утворень, становлять  центральну, або кір-
кову, частину   ( ядро )  сенсорної системи. Ядра аналізаторів не мають 
чітко окреслених меж. Їхня роль полягає в усвідомленні сприйнятого 
відчуття. Ділянки кори, де розташовані кіркові ядра, називають 
сенсорними зонами  кори мозку.


Для сприйняття інформації із зовнішнього і внутріш-
нього середовища в людини є спеціальні сенсорні сис-
теми. Кожна з них складається з трьох основних час-
тин — периферичної, яка сприймає сигнали за 
допомогою рецепторів, середньої, яка проводить сигнали в мозок, 
і центральної — ділянки кори мозку, яка обробляє сигнали.
.теМа 8


Зорова сенсорна система


38


Перед тим як перейти до вивчення зорової систе-
ми людини, пригадайте, які органи зору є у тварин. 
У чому полягають особливості органів зору ссавців? 
Чи відрізняються органи зору у ссавців і комах?


Зорова сенсорна система
До складу зорової сенсорної системи входять органи зору (очі), зо-
рові нерви й ділянка кори, яка обробляє сигнали зорових рецепторів. 
Ця ділянка (кірковий центр) зорової сенсорної системи розташована 
в потиличній частці кори.


Брови


Верхня повіка


Верхня повіка


Вії


Слізні залози


Слізні залози


Будова ока
Очі розташовані в очних ямках (орбітах) черепа людини. Око 
складається з очного яблука та допоміжного апарату. Допоміжний 
апарат ока  (мал. 38.1)  забезпечує його нормальне функціонування, 
а очне яблуко відповідає за проведення світла, регуляцію його кіль-
кості, фокусування зображення та сприйняття світлових сигналів.
До допоміжного апарату ока належать повіки (складки шкіри, 
які захищають очі), брови (волосся над очима), вії (волосся скраю 
повік), слізні залози та м’язи ока. 
Ці елементи допоміжного апара-
ту перешкоджають потраплянню 
в очі сторонніх предметів, поту, 
пилу. Окрім того, повіки та вії 
захищають очі від надто яскраво-
го світла. М’язи ока забезпечують 
рухи очних яблук. Завдяки їм лю-
дина може, не повертаючи голови, 
змінювати напрям свого погляду.


Нижня повіка


Нижня повіка


Очне яблуко
М’язи ока


М’язи ока


М’язи ока


Мал. 38.1.  Допоміжний апарат ока


Очне яблуко
До складу очного яблука вхо-
дять три оболонки ока, кришталик 
та склисте тіло  (мал. 38.2) .


134
.Зорова сенсорна система


Білкова оболонка ока


Сітківка


Судинна оболонка ока


Судинна оболонка ока


Рогівка


Передня 
камера ока


камера ока


камера ока
камера ока


Райдужна 
оболонка


Кришталик


Склисте тіло


Сліпа пляма
Жовта пляма


Сліпа пляма
Жовта пляма


Мал. 38.2.  Внутрішня будова ока


Зовнішня, або білкова, обо-
лонка ока  ( склера )  забезпечує за-
хист очного яблука й надає йому 
форми. Передня частина склери є 
прозорою і пропускає світло. Її на-
зивають  рогівкою .
Середня, або судинна, обо-
лонка  складається з трьох частин: 
передньої (райдужна оболонка), 
середньої (війкове тіло) і задньої 
(власне судинна оболонка).  Рай-
дужна оболонка  забарвлена спеці-
альною речовиною — меланіном. 
У її центрі є отвір — зіниця, через 
який промені світла потрапляють 
в око. Зіниця може розширювати-
ся або звужуватися, таким чином 
регулюючи кількість світла, що 
потрапляє в око.  Війкове тіло  
розміщується за райдужною оболонкою. Воно підтримує кришта-
лик і завдяки скороченням війкового м’яза може змінювати його 
форму.  Кришталик  має вигляд двоопуклої лінзи й розташовується 
позаду зіниці. Зміна форми кришталика є способом забезпечити 
«наведення різкості», тобто одержати чітке зображення саме на 
рецепторах, які його сприймають. Цей процес називають акомода-
цією. Він дозволяє чітко бачити предмети, які розміщені на різній 
відстані від людини.
Судинна оболонка ока  утворює рідину, яка заповнює передню 
та зад ню камери ока. Передня камера розташована між рогівкою й 
райдужною оболонкою, задня камера — між райдужною оболонкою 
та кришталиком. Вони забезпечують рогівку і кришталик поживними 
речовинами, оскільки ті не мають кровоносних судин.
Внутрішня оболонка — сітківка , прилягає зсередини до су-
динної оболонки й вистилає дно ока. Вона має декілька шарів: зовні 
шар пігментних клітин, далі йде шар фоторецепторів, і врешті — 
шар вставних нейронів, утворений з нервових клітин, аксони яких 
утворюють зоровий нерв.
Усередині око заповнене  склистим тілом , яке займає більшу 
частину порожнини ока. Воно складається з прозорої драглистої маси, 
що не містить ні кровоносних судин, ні нервів. Склисте тіло надає 
оку кулястої форми.


135
.теМа 8


Форма кришталика під час 
розглядання предметів, 
які розташовані далеко


акомодація ока
Ми бачимо предмет у результаті того, що його 
зображення падає на сітківку. У разі різного від-
далення предметів від ока точне фокусування їх 
на сітківці досягається шляхом зміни кривизни 
кришталика. Ця здатність називається  акомода-
цією  (мал. 38.3) .
Під час переведення погляду з далеко розта-
шованих від ока предметів на розташовані близько 
війковий м’яз скорочується, і кришталик, завдяки 
своїй еластичності, стає більш опуклим. При цьому 
збільшується його заломлювальна сила й зобра-
ження фокусується на сітківці. У разі віддалення 
предмета від ока напруження м’яза зменшується. 
Вій кове тіло натягується, і кришталик стає більш 
плоским. Від цього заломлювальна сила зменшу-
ється, і чітко видимими стають предмети, які роз-
ташовані на далекій відстані.


Форма кришталика під час 
розглядання предметів, 
які розташовані близько


Мал. 38.3.  Акомодація ока


Епітелій


Палички


Колбочки


Мал. 38.4.  Будова сітківки


сприйняття світла
До того як світло потрапить на сітківку, воно 
проходить через рогівку, рідину передньої камери, 
зіницю, кришталик та склисте тіло. Ці структури 
утворюють  оптичний апарат ока .
У сітківці людини містяться фоторецептори — 
колбочки й палички  (мал. 38.4) . У  паличках  є зоро-
вий пігмент родопсин. Вони сприймають весь спектр 
видимого світла й добре працюють в умовах сутінко-
вого освітлення. Проте кольори палички не розріз-
няють.  Колбочки  містять зоровий пігмент йодопсин 
і забезпечують колірний зір. Однак працювати вони 
можуть лише за умов досить яскравого освітлення.
Більшість колбочок розташовані в центрі сіт-
ківки. Це місце називається  жовтою плямою  і є 
зоною найкращого бачення. Окрім жовтої плями, 
на сітківці є  сліпа пляма,  що має вигляд білуватої 
круглої цятки й позбавлена світлочутливих елемен-
тів, тому світлові промені тут не сприймаються.
У разі потрапляння світла на фоторецептори 
в них виникають складні процеси, які зумовлюють 


136
.Зорова сенсорна система


нервове збудження — сигнал. Він надходить по зоровому нерву до 
підкіркових центрів зору, потім спрямовується в кору потиличних 
часток мозку, де сприймається у вигляді зорового відчуття.


сприйняття кольору
Ви вже знаєте, що колбочки — це рецептори денного зору, які 
здатні сприймати різні кольори. Колірний зір забезпечується трьома 
типами колбочок. Рецептори першого типу збуджуються червоним 
світлом, другого — зеленим, а третього — синім. Сприйняття всіх 
інших кольорів виникає внаслідок збудження цих колбочок у різних 
співвідношеннях.


• Забарвлення райдужної оболонки забезпечує речовина меланін, що має чор-
ний колір. А різне забарвлення очей зумовлене неоднаковою кількістю та про-
сторовим розподілом меланіну в райдужній оболонці.
• У людини після 40 років настає різке зниження акомодаційної здатності: вона 
перестає розрізняти предмети на близькій відстані. Це явище має назву старечої 
далекозорості. Його розвиток пов’язаний із втратою кришталиком еластичності.
• Крім людини, три типи колбочок у сітківці мають тільки людиноподібні мавпи. 
В інших мавп у сітківці міститься тільки два типи колбочок, які сприймають тільки 
синій та червоний кольори.


Зорова сенсорна система складається з очей, зорових 
нервів і зорової зони в потиличній частині кори го-
ловного мозку. Око — це парний орган, який розта-
шований в очних западинах черепа і складається 
з очного яблука та допоміжного апарату ока (повіки, брови, вії, 
м’язи і слізні залози). Очне яблуко утворене трьома оболонками, 
кришталиком і склистим тілом. Кришталик забезпечує фокусу-
вання зображення на сітківці. Сітківка — це оболонка ока, яка 
сприймає світлові подразнення за допомогою фоторецепторів.
.теМа 8


Слухова сенсорна система. 
Система рівноваги


39


Перед тим як перейти до вивчення слухової систе-
ми людини, пригадайте, які органи слуху є у тварин. 
У чому полягають особливості органів слуху ссавців? 
Чи відрізняються органи слуху у ссавців та в комах?


слухова сенсорна система
Слух  — це вид чутливості, що забезпечує сприйняття звукових 
коливань. До складу слухової сенсорної системи входять органи слу-
ху, слухові нерви й ділянка кори, яка обробляє сигнали слухових 
рецепторів. Ця ділянка (кірковий центр) слухової сенсорної системи 
розташована у скроневій частці кори.


Будова вуха
Орган слуху частково розміщений у товщі скроневої кістки че-
репа. Він складається з трьох основних відділів: зовнішнього, се-
реднього і внутрішнього вуха  (мал. 39.1) . Зовнішнє й середнє вухо 
призначені для проведення й підсилення звуків, внутрішнє вухо 
містить звукосприймальний апарат.


Зовнішнє вухо
Зовнішнє вухо представлене вушною раковиною й зовнішнім слухо-
вим ходом.  Вушна раковина  вловлює і спрямовує звукові хвилі в слу-
ховий хід. У предків людини вона була досить рухливою, але в біль-
шості сучасних людей ця структура є нерухомою.  Зовнішній слуховий 
хід  — це трубка, яка проводить звуки до барабанної перетинки. У його 
стінках є сальні та видозмінені потові залози, що виділяють вушну сір-
ку, яка зволожує слуховий хід і захищає його від дії мікроорганізмів.


середнє і внутрішнє вухо
Середнє вухо розміщене між зовнішнім слуховим ходом і вну-
трішнім вухом. Воно складається з  барабанної порожнини , яка через 
євстахієву (слухову) трубу сполучається з носоглоткою. Об’єм бара-
банної порожнини — близько 1 см 3 . Вона починається барабанною 
перетинкою й містить слухову трубу та три  слухові кісточки , сполу-


138
.слухова сенсорна система. система рівноваги


Зовнішнє вухо
Середнє вухо
Внутрішнє вухо


Овальний 
мішечок
Вестибулярний нерв


Вушна 
раковина


Завитка


Слуховий 
прохід


Барабанна 
перетинка


Мал. 39.1.  Будова вуха


Коваделко
Молоточок


чені між собою: молоточок, коваделко, стремінце. 
Барабанна перетинка  — це округла за формою 
пластинка, що сприймає звукові коливання і пе-
редає їх на слухові кісточки  (мал. 39.2) .
Внутрішнє вухо складається з перетинчастого 
й кісткового лабіринтів — системи порожнин і ка-
налів, заповнених рідиною. Функцію сприйняття 
звукових коливань виконує  завитка  — спірально 
закручений канал, який у людини має 2,5 оберту. 
Одна зі стінок завитки утворена натягнутими воло-
концями різної довжини. Це  базальна мембрана , 
що містить слухові рецептори.


Стремінце


сприйняття звуку
Звукові коливання від барабанної перетинки 
з допомогою слухових кісточок переправляються 
до овального вікна внутрішнього вуха. Від мемб-
рани овального вікна ці коливання передаються 
рідині, що заповнює внутрішнє вухо. Вібруючи, 
Мал. 39.2.  Слухові кісточки


139
.теМа 8


Стремінце
Нерв завитки
Коваделко
Молоточок


Зовнішній 
слуховий хід


Барабанна перетинка


Завитка


Мал. 39.3.  Сприйняття звуку


ця рідина подразнює рецептори, розміщені в спіральному (кортіє-
вому) органі завитки. Слухові рецептори мають видовжену форму. 
Один їхній кінець зафіксований на базальній мембрані, а проти-
лежний містить волоски різної довжини. Ці волоски коливаються 
разом з рідиною в каналі й торкаються мембрани, що звисає над 
ними. У результаті в них виникає збудження, яке передається по 
волокнах слухового нерва, що відходить від рецепторів. Характер 
збудження залежить від властивостей звукових хвиль. Високі тони 
вловлюються у вузькій частині завитки, а низькі сприймаються ре-
цепторами на широкій частині базальної мембрани у верхівці за-
витки. Від рецепторів спірального органа збудження надходить по 
слуховому нерву в підкіркові та кіркові (у скроневій частці) центри 
слуху, де відбувається розпізнання звуків  (мал. 39.3) .


сенсорна система рівноваги
В організмі людини внутрішнє вухо виконує подвійну роль: 
сприйняття звуків (завитка зі спіральним органом) та регулювання 
положення тіла в просторі, збереження рівноваги. Остання функція 
забезпечується вестибулярним апаратом, що складається з двох  мі-
шечків  —  овального  і  круглого , та трьох  півколових каналів , роз-
ширених біля основи  (мал. 39.4) . 
Канали й мішечки сполучені між собою й заповнені рідиною. 
На внутрішній їх поверхні розміщені чутливі волоскові клітини, від 
яких відходять волокна нервів.


140
.слухова сенсорна система. система рівноваги


Мішечки
Півколові 
канали


Завитка


Мал. 39.4.  Будова органа рівноваги


Чутливі волоскові клітини за-
нурені в желатиноподібну речови-
ну — мембрану отолітів. У верхню 
частину цієї мембрани вкраплені 
кришталики кальцій гідрогенкар-
бонату —  отоліти . Вони тиснуть 
на мембрану, змушуючи її згина-
тися. При цьому в чутливих волос-
ках виникає збудження, яке пере-
дається в головний мозок. Якщо 
положення тіла було порушене, 
воно відновлюється за рахунок 
сигналів з мозку, які передаються 
скелетним м’язам.


• Гострота слуху в різних людей неоднакова. В одних вона знижена або нор-
мальна, в інших — підвищена. Бувають люди з абсолютним слухом — вони здатні 
визначати на слух висоту заданого тону.
• Музичний слух дає змогу точно визначати інтервали між звуками різної висо-
ти, упізнавати мелодії. Людям з музичним слухом властиве відчуття ритму, вони 
вміють точно повторити заданий тон, музичну фразу.


Слухова сенсорна система складається з органів слуху, 
слухових нервів і слухової зони у скроневій частці 
кори головного мозку. Орган слуху поділяється на три 
основні частини: зовнішнє, середнє і внутрішнє вухо. 
Зовнішнє й середнє вухо вловлюють, проводять і підсилюють 
звукові коливання, а внутрішнє відповідає за їх сприйняття.
Функція збереження рівноваги забезпечується вестибулярним 
апаратом, що складається з двох мішечків — овального і кругло-
го, а також трьох півколових каналів.
.теМа 8


Сенсорні системи смаку й нюху


40


Перед тим як перейти до вивчення системи смаку 
й нюху людини, пригадайте, які органи смаку й нюху 
є у тварин. Які тварини мають найкращий нюх? Чи від-
різняються органи нюху у ссавців і комах?


Нюхова сенсорна система
До складу нюхової сенсорної системи входять нюхові рецептори 
носової порожнини, провідні нерви й ділянка кори, яка обробляє 
сигнали нюхових рецепторів.
Нюхові рецептори розташовані всередині носової порожнини, 
а саме в ділянці верхнього носового ходу й задньої верхньої части-
ни носової перегородки  (мал. 40.1) . Рецептори складаються з клітин, 
які утворюють нюховий епітелій. 


Епітелій


Ротова 
порожнина


порожнина


Носова 
порожнина


порожнина


сприйняття запахів
Гострота нюху характеризується  порогом відчуття , тобто міні-
мальною кількістю пахучих речовин, які здатні викликати відчут-
тя запаху. Щодо сприйняття однієї й тієї самої пахучої речовини, 
то воно широко варіює в різних людей. Окрім того, гострота нюху 
може змінюватися в однієї й тієї самої людини в широких межах 
залежно від багатьох умов, скажімо, від вологи, 
температури, атмосферного тиску тощо. 
Особливо різко виражені зміни гостроти нюху, 
пов’язані з адаптацією. Люди, які працюють з ре-
човинами, що мають неприємний запах, швидко 
звикають до нього й перестають його відчувати. 


Мал. 40.1.  Розташування 
нюхового епітелію в носовій 
порожнині


смакова сенсорна система
До складу смакової сенсорної системи входять 
смакові рецептори ротової порожнини, провідні 
нерви й ділянка кори, яка обробляє сигнали сма-
кових рецепторів. У людини немає окремих сма-
кових нервів. З допомогою смакового аналізатора 
відбувається розпізнавання смаку їжі після того, 


142
.сенсорні системи смаку й нюху


Гірке


Кисле


Солоне


як вона потрапить на слизову оболонку по-
рожнини рота.
У слизовій оболонці ротової порожнини 
містяться особливі утвори —  смакові цибули-
ни , що сприймають смакові подразнення. Вони 
мають вигляд пляшки, яка відкривається на-
зовні невеликим отвором — смаковою порою.


Солодке


Мал. 40.2.  Розташування зон сприй-
няття смаку на язику


сприйняття смаку
Подразниками смакових рецепторів є ре-
човини у водних розчинах. Якщо речовина 
нерозчинна у воді, то вона не має смаку. Не 
має смаку також дистильована вода. Існує 
чотири види смакових відчуттів: кисле, со-
лоне, гірке й солодке.
Те, що ми відчуваємо різні смаки їжі, є результатом взаємодії 
багатьох відчуттів. Це пояснюється тим, що, крім смакових цибу-
лин, на поверхні язика є інші чутливі закінчення, які сприймають 
температурні, тактильні й больові подразнення.
Поверхня язика неоднаково чутлива до різних видів смакових 
подразників. Солодкий смак краще відчувається на верхівці язика 
і слабше — біля основи. Гіркий смак, навпаки, максимально відчу-
вається біля основи, а мінімально — біля верхівки язика. Кислий 
смак найкраще сприймається боковими частинами язика  (мал. 40.2) .


• У разі повної адаптації до одного запаху, тобто цілковитої втрати здатності від-
чувати його, гострота нюху щодо інших запахів може залишатися незміннною.


Рецептори нюхової сенсорної системи розташовані 
в носовій порожнині, а рецептори смакової сенсорної 
системи — у ротовій порожнині. І нюхові і смакові 
рецептори виробляють сигнали для нервової системи 
в разі потрапляння на них певних молекул. Для нюхових рецеп-
торів це молекули летких речовин, які потрапляють в організм 
із повітрям. Для смакових рецепторів — це розчинені у воді 
речовини, які потрапили в ротову порожнину.
.теМа 8


Сенсорні системи руху, дотику, 
температури, болю


41


Перед тим як перейти до вивчення систем руху, 
дотику, температури й болю, пригадайте, яке значен-
ня для тварин має відчуття дотику. Які тварини ма-
ють найкращу дотикову чутливість? Для чого котам 
потрібні вібриси?


Дотикова сенсорна система
Дотикова сенсорна система відіграє виняткову роль у житті лю-
дини. Особливо важливою вона є під час взаємодії із зором і слухом 
у процесі формування в людини цілісного сприйняття навколишнього 
світу. У разі втрати зору та слуху людина з допомогою тактильного 
аналізатора за рахунок тренування й різноманітних технічних при-
стосувань може «чути», «читати», тобто діяти й бути корисною сус-
пільству. Тактильна чутливість людини зумовлена функціонуванням 
механорецепторів шкіри, які сприймають механічні впливи у вигляді 
дотику або тиску  (мал. 41.1) .
Працює дотикова система дуже просто. Механічна дія на шкі-
ру спричиняє подразнення нервового закінчення, у результаті чого 
виникає нервовий імпульс. Цей імпульс, що несе інформацію по-
дразника, передається до кори головного мозку, де й формуються 
відчуття. Відмітною рисою цього аналізатора є те, що рецепторна 
площа дотику більша, ніж в інших органів чуттів. Це забезпечує 
високу чутливість шкірного аналізатора.


Тактильний 
рецептор
Тепловий 
рецептор
Рецептор 
холоду
Больовий 
рецептор
Рецептор тиску 
та вібрації


Мал. 41.1.  Дотикові рецептори у шкірі


144
.сенсорні системи руху, дотику, температури, болю


температурна сенсорна система
Рецептори температурної сенсорної системи розташовані пере-
важно у шкірі, хоча вони є і в інших місцях, наприклад у ротовій 
порожнині. Розрізняють два типи температурних рецепторів — те-
плові й холодові. Сприймають вони, відповідно, температури, вищі 
й нижчі, ніж температура тіла людини.


Рухова сенсорна система
Рухова сенсорна система забезпечує координацію рухів людини. 
Її рецептори містяться у м’язах і сухожилках. Вони сигналізують про 
ступінь напруження м’язових волокон, положення суглобів і частин 
тіла людини в просторі. За допомогою рухової сенсорної системи лю-
дина навіть за відсутності зору може виконувати в просторі складні 
рухи.


Больова сенсорна система
Біль — це специфічний психофізіологічний стан людини, що 
виникає внаслідок дії сильних або пошкоджуючих факторів. Він су-
проводжується дуже неприємним відчуттям. Біль відіграє в організмі 
важливу захисну функцію. Сильні або пошкоджуючі подразнення 
сприймаються больовими рецепторами, які розташовані майже в усіх 
органах. Від них нервові імпульси надходять до мозку.


• У шкірі дотикові рецептори розподілені нерівномірно й забезпечують різним 
ділянкам тіла різну чутливість. Дуже багато їх на руках (особливо на кінчиках 
пальців) і губах людини.


• Холодових точок у шкірі людини приблизно в 10 разів більше, ніж теплових.


Сенсорні системи руху й дотику для сприйняття по-
дразнень використовують механорецептори. Сенсорна 
температурна система має два основні типи рецепто-
рів — теплові й холодові. Сильні або пошкоджуючі 
подразнення організму людини сприймаються больовими рецеп-
торами, які розташовані майже в усіх органах.
.теМа 8


Порушення роботи
сенсорних систем


42


Перед тим як перейти до вивчення порушень ро-
боти сенсорних систем, пригадайте особливості їхньої 
будови й функціонування. Які компоненти входять до 
складу зорової системи? Як вухо сприймає звукові ко-
ливання? Як людина сприймає тепло й холод?


Загальні порушення роботи сенсорних систем
Будь-яка сенсорна система може працювати лише за умови, 
коли працюють усі три її частини. Тобто рецепторна частина, яка 
сприймає подразнення, провідний нерв або нерви та ділянки кори 
головного мозку, що обробляють відповідну інформацію. Якщо по-
шкоджено хоч одну із цих структур, сенсорна система працювати 
не буде.


а


б


Мал. 42.1.  Утворення зобра-
ження в оці в разі короткозо-
рості ( а ) та  далекозорості ( б )


порушення зору
У разі, коли промені світла, пройшовши через оптичні середови-
ща ока, фокусуються не на сітківці, виникають аномалії зору. Якщо 
зображення виникає перед сітківкою, розвивається короткозорість, 
якщо позаду неї — далекозорість  (мал. 42.1) . Для 
корекції короткозорості використовують двоввігну-
ті, а далекозорості — двоопуклі лінзи окулярів. 
Трапляються захворювання, у результаті яких 
людина не розрізняє деякі кольори,— колірна слі-
пота і дальтонізм. Вони пов’язані з порушенням 
функцій певного типу колбочок.
Щоб зберегти нормальний зір, потрібно на-
самперед правильно харчуватися, частіше бувати 
на свіжому повітрі, робити фізичні вправи. Ден-
не світло має вільно потрапляти в кімнату через 
чисте віконне скло. У сонячну погоду необхідно 
користуватися темними окулярами. Окрім того, 
дуже важливо запобігати перевантаженню очей. 
Надто тривала робота за комп’ютером, довгочасне 
сидіння перед телевізором або читання лежачи 
також можуть погіршити зір.


146
.порушення роботи сенсорних систем


порушення слуху
У зовнішньому слуховому проході виділяється вушна сірка, на 
якій затримуються пил та мікроорганізми. Через накопичення вушної 
сірки може виникати пробка, яка погіршує слух. У жодному разі не 
можна видаляти цю сірку твердими предметами, оскільки так можна 
пошкодити барабанну перетинку. Необхідно звернутися до лікаря.
Великої шкоди завдають слуху надмірно гучні звуки і тривалий 
шум, особливо шкідливо діє останній, що призводить до глухуватості 
та навіть глухоти.
Деякі інфекційні захворювання (ангіна, грип) викликають запа-
лення середнього вуха. Їхні збудники можуть проникати туди через 
прохід, який сполучає середнє вухо і глотку.


порушення роботи системи рівноваги. Хвороба руху
Хвороба руху проявляється як захитування, автомобільна, мор-
ська, повітряна або залізнична хвороба. Вона характеризується за-
гальним нездужанням, відчуттям дискомфорту в ділянці шлунка, 
втратою апетиту, появою холодного поту, запамороченням, нудотою, 
іноді блюванням. За визначенням учених, хвороба руху є нормальною 
реакцією здорової людини, що не має яких-небудь органічних або 
функціональних порушень, на вплив незвичного виду рухів певної 
інтенсивності й тривалості.


Розлади смаку
Утрата смаку настає в разі різноманітних захворювань, які вра-
жають ротову порожнину або головний мозок. Найчастіше трапля-
ється зниження смакової чутливості — гіпогевзія. Нерідко спостері-
гаються випадки збудженості смаку — парагевзія, коли хворі їдять 
те, що викликає у здорових людей відразу.


До порушень роботи сенсорних систем можуть призво-
дити як різні захворювання, так і надмірна дія подраз-
ників. Для запобігання захворюванням органів сенсор-
них систем слід дотримуватися здорового способу 
життя, уникати шкідливих звичок і вчасно звертатися до лікаря.
.Узагальнення за темою  
«Зв'язок організму людини із зовнішнім  
середовищем. Сенсорні системи»


У завданнях 1–10 оберіть одну правильну відповідь.


1  
Центральною частиною сенсорної системи є:
а)  рецептори органів чуттів  
в)  зони спинного мозку
б)  чутливі нейрони  
г)  зони кори мозку
2  
Аппарат ока, до складу якого входять брови, повіки, вії та 
слізні залози, називається:
а)  руховий  
в)  захисний
б)  оптичний  
г)  допоміжний


3  
Оболонка ока, всередині якої розташована зіниця:
а)  сітківка  
в)  райдужна
б)  судинна  
г)  білкова
4  
Судинна оболонка ока виконує функцію:
а)  захисту  
б)  живлення ока  
в)  світлосприйняття
г)  перетворення енергії світла на нервові імпульси
5  
Більшу частину порожнини очного яблука займає:
а)  передня камера  
в)  склисте тіло
б)  кришталик  
г)  сітківка
6  
Колбочки — це фоторецептори, які:
а)  є чутливими до сутінкового світла
б)  заломлюють світлові промені
в)  є чутливими до денного світла
г)  містять зоровий пігмент родопсин


7  
Частка головного мозку, в якій розміщена зорова зона:
а)  тім’яна  
в)  скронева
б)  лобова  
г)  потилична


8  
До барабанної перетинки з боку середнього вуха прилягає:
а)  молоточок  
в)  стремінце
б)  коваделко  
г)  євстахієва труба


148
.9  
 У середньому вусі розташовані:
а)  слухові кісточки  
в)  орган рівноваги
б)  завитка  
г)  вушна раковина


10   До складу внутрішнього вуха входять:
а)  кістковий лабіринт  
в)  барабанна перетинка
б)  завитка  
г)  півколові канали


11   Укажіть назви органів, які зображені на малюнках.


а)
б)
в)
г)


12   Установіть відповідність між органами чуттів та структурами, 
які входять до їхнього складу.


1)  орган рівноваги
2)  орган смаку
3)  орган слуху
4)  орган зору


а)  носова порожнина
б)  коваделко
в)  смакова цибулина
г)  сітківка
д)  отоліт


13   Розгляньте зображення органа на ма-
люнку. Поясніть, які особливості будови 
цього органа дозволяють йому ефектив-
но виконувати свої функції.


14   Розгляньте зображення органа на ма-
люнку. Поясніть, які захворювання мо-
жуть його вражати і як їх можна по-
передити.
