Тема 9


Вища нервова діяльність


Вища нервова діяльність


43


Перед тим як перейти до вивчення вищої нервової 
діяльності людини, пригадайте, які прояви складної по-
ведінки можна спостерігати у тварин. Яким тваринам 
властива складна соціальна поведінка? Які переваги дає 
така поведінка цим тваринам?


Нервові процеси
Робота головного мозку людини побудована на взаємодії двох 
головних процесів — збудження і гальмування. У процесі  збудження  
окремі нейрони або групи нейронів вивільняють свою енергію та ге-
нерують сигнали, які поширюються на інші нервові клітини. Процес 
гальмування  є зворотним — він припиняє процес вивільнення енергії 
в нейронів і перешкоджає поширенню збудження на інші нейрони.
Наприклад, побачила людина яблуко — рецептори ока передали 
сигнал у мозок. Цей сигнал викликав збудження в нейронів зорової 
частки кори мозку, що поширили його на інші групи нейронів, які 
відповідають за впізнавання об’єктів, і людина зрозуміла, що бачить 
саме яблуко, а не грушу. Після цього активізувалися процеси галь-
мування, і ті нейрони, робота яких більше не потрібна, перестали 
виробляти сигнали.


показники нервових процесів
На взаємодії збудження і гальмування побудована робота мозку 
в усіх людей. Але відбувається ця взаємодія у різних людей по-
різному. Показники, за якими нервові процеси різняться,— це сила, 
рухливість та врівноваженість. Значення цих показників установив 
і дослідив лауреат Нобелівської премії І. П. Павлов  (мал. 43.1) .


150
.Вища нервова діяльність


Мал. 43.1.  І. П. Павлов обґрун-
тував існування різних типів 
нервової системи


На його думку,  сила  нервових процесів — це 
здатність нервових клітин адекватно реагувати 
на дуже сильні подразники.  Рухливість  — це 
швидкість переходу збудження в гальмування або, 
навпаки, гальмування у збудження. А  врівнова-
женість  являє собою співвідношення за силою 
процесів збудження і гальмування. Установивши 
ці показники, І. П. Павлов визначив три силь-
ні та один слабкий тип нервової системи. При 
цьому сильні типи відрізнялися один від одного 
врівноваженістю та рухливістю нервових процесів. 
Ці типи нервової системи за своїми особливостя-
ми збіглися із чотирма типами людського тем-
пераменту, які були описані ще давньогрецьким 
лікарем Гіппократом  (мал. 43.2) . Таким чином, 
І. П. Павлов установив наукове підґрунтя особ­
ливостей вищої нервової діяльності людини, які 
були виявлені шляхом спостережень ще у Старо-
давній Греції.


Мал. 43.2.  Гіппократ увів 
у науковий обіг поняття 
«темперамент»


Темперамент і його типи
Темперамент  — це індивідуально-типологічна 
характеристика людини, яка проявляється в силі, 
рухливості та врівноваженості перебігу її психіч-
них процесів.
Розрізняють чотири основні типи темпера-
менту (нервової системи) — сангвінік (жвавий), 
флегматик (спокійний), холерик (нестриманий) та 
меланхолік (слабкий)  (мал. 43.3, с. 152) .
Сангвінік  ( жвавий тип )  має сильний, урівно-
важений, рухливий тип нервової системи. Людям 
цього типу властива достатня сила нервових про-
цесів, що проявляється в енергійності та наполег­
ливості на шляху до досягнення мети. Для них 
характерне самовладання, що є показником до-
статньої врівноваженості нервових процесів. Водночас у них спо-
стерігається значна рухливість нервових процесів, про що свідчить 
уміння швидко перебудовувати свої звички й уподобання, виходячи 
з конкретних обставин життя.
Флегматик  ( спокійний тип )  має сильну, врівноважену, проте 
інертну нервову систему. Люди, які належать до цього типу, відзна-


151
.Тема 9


Мал. 43.3.  Реакція людей з різним типом темпе-
раменту на одну й ту саму подію (за малюнком 
Бідструпа)


чаються передусім неквапливістю 
дій. У них спостерігається певний 
консерватизм поведінки, що свід-
чить про малу рухливість нерво-
вих процесів.
Холерик  ( нестриманий тип )  
має сильну, але неврівноважену 
нервову систему. Для людей цього 
типу характерна палкість, з якою 
вони виконують роботу; вони 
працюють натхненно, але часто 
будь-яка дрібниця може звести 
все нанівець, що свідчить про 
неврівноваженість нервових про-
цесів з переважанням збудження. 
Саме через це для характеристи-
ки цього типу не використовуєть-
ся поняття рухливості нервових 
процесів.
Меланхолік  ( слабкий тип )  
вирізняється загальною слабкістю 
нервової системи, для характе-
ристики якої такі показники, як 
урівноваженість і рухливість не-
рвових процесів, не застосовують. 
Особливістю цього типу є швидкий 
розвиток гальмування під дією навіть помірних за силою подразни-
ків. У людини риси слабкого типу проявляються насамперед у не­
рішучості й нездатності наполягати на своєму.
Тип нервової системи є природженим, і змінити його повністю 
неможливо. Проте ще І. П. Павлов довів можливість корекції окре-
мих типологічних властивостей.


Характер
Темперамент є тією особливістю людини, яку вона успадковує 
від своїх батьків. Це особливість її нервової системи. Але нервова 
система людини дуже гнучка. Її головною властивістю є здатність 
пристосовуватися до найрізноманітніших умов, які виникають про-
тягом життя людини. Тому в ході розвитку людини на основі 
її темпераменту та інших особливостей організму формується її 
характер.


152
.Вища нервова діяльність


Характер — це сукупність стійких індивідуальних психологічних 
особливостей людини, що формуються протягом усього життя і про-
являються в її діяльності та взаємодії з іншими людьми.
Існує кілька характерних рис, за якими визначаються особли-
вості характеру людини. По-перше, це ставлення людини до інших 
людей (товариськість, чуйність, повага тощо). По-друге, це ставлен-
ня людини до праці та своєї справи (відповідальність, сумлінність, 
працьовитість тощо). По-третє, це ставлення людини до самої себе 
(самокритичність, гордість, егоїзм тощо). По-четверте, це ставлення 
людини до речей (акуратність, неохайність, дбайливість тощо). Оці-
нюючи людину за цими ознаками, ми й визначаємо основні риси її 
характеру.


• Давньогрецький лікар Гіппократ (460–377 рр. до н. е.) вважав, що оптимальне 
співвідношення чотирьох «соків тіла» — крові ( sanguis ), лімфи ( phlegma ), жовчі 
( chole ) та чорної жовчі ( melan chole ) — визначає здоров’я людини, тоді як пору-
шення їх пропорційного розподілу стає причиною різних захворювань.


Робота головного мозку людини побудована на взаємо-
дії двох головних процесів — збудження і гальмування. 
Показники, за якими ці нервові процеси відрізняються 
в різних людей,— це сила, рухливість і врів но ва же-
ність. Аналізуючи ці відмінності, І. П. Павлов виділив чотири 
типи нервової системи, які за своїми особливостями збіглися 
із чотирма типами людського темпераменту, що були описані 
ще давньогрецьким лікарем Гіппократом.
.теМа 9


Рефлекси


44


Перед тим як перейти до вивчення рефлекторної 
діяльності людини, пригадайте, які рефлекси можна 
спостерігати у тварин. Які переваги дає тваринам на-
явність у них рефлексів? Які ще форми поведінки можна 
спостерігати у тварин?


Рефлекси людини
Рефлекс  — це найпростіша несвідома реакція живого організму 
на подразнення рецепторів, яка відбувається за участю центральної 
нервової системи. Розрізняють безумовні й умовні рефлекси.  Безумов-
ні рефлекси  притаманні всім людям і проявляються в усіх однаково. 
Умовні рефлекси  виробляються кожною людиною індивідуально.


Безумовні рефлекси
Безумовні рефлекси  — це пристосування організму людини до 
ситуацій, які можуть траплятися в її житті досить часто й відповідати 
на які можна дуже простими діями. Саме тому вони є спадковими. 
Адже на деякі ситуації організм повинен реагувати цілком визначе-
ним чином. Наприклад, коли людина виходить з темного приміщення 
на світло, то в її зіниці потрапляє відразу багато світлових променів, 
що може зашкодити фоторецепторам сітківки. Тому у відповідь на 
раптову зміну освітлення розмір зіниць різко зменшується завдяки 
роботі рефлекторної дуги, яка надсилає сигнал одному з м’язів ока. 
Відбувається це без участі людської свідомості.
Серед безумовних рефлексів людини можна виділити кілька груп. 
Наприклад,  дихальні  рефлекси (чхання і кашель, щоб видалити сто-
ронні предмети з дихальних шляхів),  захисні  (відсмикування руки від 
гарячого предмета),  харчові  (виділення слини в разі потрапляння їжі 
в рот),  орієнтувальні  (повертання голови на звук або світло) тощо.
Безумовні рефлекси значно полегшують життя людини. Вони 
дозволяють організму в разі потреби реагувати дуже швидко, майже 
миттєво, проте вони не здатні забезпечити цілковите пристосування 
людини до постійно мінливих умов життя. Однак таке пристосуван-
ня виникає завдяки умовним рефлексам, що формуються впродовж 
індивідуального життя кожної людини.


154
.Рефлекси


Умовні рефлекси
Умовні рефлекси  — це складні пристосувальні реакції, що вироб-
ляються в процесі життя людини на основі безумовних рефлексів. На 
відміну від безумовних, умовним рефлексам не властива сталість. Вони 
можуть виникати та зникати залежно від конкретних умов. Ці реф-
лекси утворюються за участю кори великих півкуль головного мозку.
Для вироблення умовних рефлексів потрібне поєднання двох по-
дразників:  умовного, або байдужого , що жодним чином не впливає 
на життєдіяльність, та  безумовного , що вмикає один з безумовних 
рефлексів. Наприклад, у людини починає виділятися слина, коли 
вона бачить лимон. Вигляд лимона в цьому випадку є байдужим 
подразником, а його кислий смак — безумовним, який спричиняє 
безумовний рефлекс — виділення слини.
Зауважте, що умовний рефлекс можна виробити тільки тоді, 
коли байдужий подразник передує подразнику, який викликає без-
умовний рефлекс (у нашому випадку: людина бачить лимон — ви-
діляється слина).
Умовні рефлекси є прикладом набутої поведінки. Їх можна ви-
робляти на базі не лише безумовних, а й інших умовних рефлексів, 
які виникли раніше. У такому разі попередньо сформований реф-
лекс виконує роль безумовного подразника. На базі такого умовного 
рефлексу можна виробити ще один рефлекс, а потім ще один і т. д.
Скажімо, водій гальмує, помітивши червоне світло світлофора. 
Реакція на червоне світло є умовним рефлексом, на основі якого 
виникає інший умовний рефлекс — натиснути на гальма, щоб зу-
пинити машину.


Найпростішими нервовими реакціями організму лю-
дини є рефлекси. Розрізняють умовні та безумовні реф-
лекси. Безумовні рефлекси є спадковими і проявля-
ються в усіх людей. Умовні рефлекси виробляються 
в процесі життя людини на основі безумовних або інших умовних 
рефлексів.
.теМа 9


Інстинкти


45


Перед тим як перейти до вивчення інстинктів лю-
дини, пригадайте, як проявляються інстинкти у тва-
рин. Які приклади інстинктивної поведінки тварин ви 
знаєте? Чи є шлюбна поведінка птахів інстинктивною? 
Чи можна назвати інстинктивною поведінкою сезонні 
міграції тварин?


Що таке інстинкт?
Інстинкт  — це ланцюг послідовних безумовних рефлексів, що 
є однією з форм пристосування людини до умов життя. Це приро-
джена форма поведінки. Інстинкти характеризуються стереотипністю 
дій, поштовхом для яких є зовнішні подразнення. У незмінюваних 
умовах інстинкти корисні, однак несвідомі, автоматичні дії стають 
марними в разі зміни ситуації.
Одиницями інстинктивної поведінки є певні послідовності дій 
у ситуації, яка активізує цю поведінку. Наприклад, у людей, які 
вболівають за свою команду на змаганнях, часто вмикаються ін-
стинктивні програми поведінки приматів у групі, яка захищає свою 
територію. Ці програми включають і потяг до гучних криків (особ-
ливо, якщо вони є ритмічними).


Інстинктивні програми поведінки в дітей
У дітей працюють сотні інстинктивних програм, які забезпечують 
їхнє виживання на ранніх етапах життя. Правда, деякі з них утратили 
своє колишнє значення, проте більшість і сьогодні є дуже важливими. 
Наприклад, освоєння дитиною мовлення забезпечує спеціальна складна 
інстинктивна програма.
Потреба мати батьків — це також жорстка інстинктивна програма, 
яка є вкрай важливою для виживання нашого виду. До речі, однією 
з найперших програм, яка вмикається після народження дитини, 
є програма розпізнавання й запам’ятовування матері.
До проявів інстинктивних програм у дитячому віці належать 
і багато популярних ігор та химерних дитячих звичок. Будування 
ігрових сховищ і «халабуд», гойдання на гойдалках, збирання в ки-
шені всякої всячини (ґудзиків, камінців, клаптиків паперу тощо) — 
це все прояви інстинктивних програм поведінки.


156
.Інстинкти


Інстинктивні програми поведінки в дорослих і підлітків
Інстинктивні програми поведінки працюють і в дорослому віці. 
Пригадайте, як діють чоловіки, коли хочуть привернути до себе 
увагу жінки. Незважаючи на те, яку культуру вони представляють, 
схема їхніх дій буде приблизно однаковою, оскільки вона зумовлена 
інстинктивною програмою.
Дуже цікавим з погляду аналізу нашої поведінки є підлітковий 
період у житті людини. У цей час організм зазнає значної перебу-
дови, рівень гормонів у крові є вкрай нестабільним, що призводить 
до різких перепадів настрою. Становище в соціумі теж змінюється, 
зростає потреба в самоствердженні. Усе це запускає активну робо-
ту вроджених програм адаптації, прояви яких добре знайомі всім 
батькам та вчителям. Це й підвищена конфліктність, і незрозуміла 
поведінка, і бажання виділитися. Саме так виглядають прояви ро-
боти інстинктивних програм. А от їх конкретна форма залежить від 
соціального оточення й обставин життя конкретної людини.


Інстинктивні програми поведінки. Навчання
Важливою складовою підліткового віку є процес навчання. Останні 
кілька мільйонів років виживання наших предків залежало від їхньої 
здатності до навчання та вдалого переймання досвіду попередніх поко-
лінь. Той, хто не вмів або не хотів навчатися, гинув першим. Тож не 
дивно, що наші спадкові навчальні програми зазнали суттєвого впли-
ву природного добору. Ефективність навчання значно підвищується, 
якщо навчає людина, яка визначається інстинктивними програмами 
як така, що має більше досвіду або вищий соціальний статус.


В основі багатьох дій людини лежать набори стандарт-
них програм поведінки, які дісталися нам від наших 
предків. На них впливають особливості фізіологічних 
процесів, що можуть відбуватися по-різному, залежно 
від віку або статі людини. Знання цих факторів суттєво полегшує 
розуміння особливостей поведінки інших людей.
.теМа 9


Мова. Навчання та пам’ять


46


Перед тим як перейти до вивчення мови, навчання 
і пам’яті людини, пригадайте, як тварини спілкуються 
між собою. Які переваги дає тваринам можливість спіл-
куватися? Чи можуть тварини навчатися? Чи здатні 
тварини щось запам’ятовувати?


сигнальні системи людини. Мова
Вища нервова діяльність, зокрема, базується на двох сигнальних 
системах, які забезпечують взаємодію людини з дійсністю. Обидві 
ці системи є особливими формами діяльності кори головного мозку, 
яка проявляється в рефлекторних реакціях. 
Перша сигнальна система  характеризується реакціями, які 
виникають як результат впливу зовнішніх чинників на сенсорні 
системи організму. А от  друга сигнальна система  визначається 
рефлекторними реакціями на слова. Скажімо, коли на запах сві-
жоспечених булочок у вас виділяється слина — це приклад того, 
як спрацювала перша сигнальна система. Результатом роботи другої 
сигнальної системи є виділення слини, коли при вас вимовляють 
слово «булочка».
Мова  — це система особливих знаків і засобів спілкування між 
людьми. Вона формувалася на основі звуків, які навчилася вимовля-
ти людина. Однак тільки звуками мова не обмежується: у сучасному 
суспільстві величезне значення має писемність — графічна складова 
мови. Окрім того, існує мова жестів, мова кольорів тощо.


Види навчання
Навчання в усі часи було одним з головних чинників виживання 
людини. Ті, хто вчився краще, у боротьбі із силами природи вижи-
вали частіше, тому за часи свого існування людство винайшло різні 
способи навчання.
Найпростішим видом навчання є  догматичне , коли знання здобу-
вається шляхом механічного запам’ятовування, без будь-яких спроб 
розуміння того, що вивчається. Через такий підхід цей вид навчання 
є найменш ефективним, і він ніяк не сприяє розумовому розвитку 
людини  (мал. 46.1) .


158
.Мова. Навчання та пам’ять


Мал. 46.1.  Догматичне навчання було пошире-
не в часи Середньовіччя
Мал. 46.2.  Біологічний турнір — приклад проблем-
ного навчання


Під час  пояснювально-ілюстративного навчання  сприйняття 
нової інформації відбувається з одночасним її узагальненням. За-
звичай у такому випадку вам пропонуються практичні вправи або 
навчальний матеріал з ілюстраціями, завдяки чому ви можете швид-
ко й міцно засвоїти інформацію. Однак цей вид навчання не сприяє 
формуванню творчого мислення.
А от  проблемне навчання  здійснюється через розв’язування на-
вчальних або реальних проблем. Для того щоб їх вирішити, вам до-
водиться не тільки пригадувати те, що ви вже знаєте, а й учитися 
самостійно шукати інформацію. Цей вид навчання вимагає активного 
застосування всіх інших форм навчання  (мал. 46.2) .


Мал. 46.3.  Декламація вірша — 
приклад словесно-логічної 
пам’яті


Пам’ять
Будь-яке навчання має сенс лише тоді, коли 
інформація, яку ви отримали, запам’ятовується. 
Таке запам’ятовування можливе тільки із залу-
ченням механізмів людської пам’яті.
Пам’ять  — це психічний феномен, який по-
лягає в збереженні та наступному відтворенні ми-
нулого досвіду, що дає можливість його повторного 
застосування в процесі життєдіяльності людини. 
Існує кілька способів класифікації пам’яті за різ-
ними принципами.
Які існують види пам’яті за змістом матеріалу, 
що запам’ятовується, дивіться в таблиці (с. 160).


159
.Тема 9


Види пам’яті за змістом матеріалу, що запам’ятовується


Вид пам’яті
Особливості


Рухова
Пам’ять на позу й рух тіла. Вона є основою для формування  
ходіння, танцю, гри на музичному інструменті та інших навичок


Емоційна
Пам’ять емоцій, почуттів. Вона надає можливість зберігати емоції 
та почуття, що раніше виникали, і відновлювати певний емоцій-
ний стан у разі повторної ситуації. Слідами в емоційній пам’яті 
є не самі по собі емоції та почуття, а події, що їх спричинили


Образна
Пам’ять на зорові, слухові, нюхові, смакові, дотикові образи. У ній 
зберігаються картини навколишнього світу, звуки, запахи, що 
колись сприймалися людиною. Образи, що містяться в пам’яті, 
із часом спрощуються, утрачають яскравість, стають більш узагаль-
неними


Словесно-логічна
Пам’ять на думки, судження, закономірності та зв’язки між пред-
метами і явищами дійсності. Цей вид пам’яті тісно пов’язаний 
з мовленням і мисленням і формується разом з ними. З її до-
помогою відбувається збереження й відтворення словесної 
інформації. Можливе як дослівне запам’ятовування текстів, так 
і запам’ятовування тільки їхнього змісту  (мал. 46.3, с. 159)


Про види пам’яті за часом зберігання матеріалу, що запам’ято­


вується, можна дізнатися з таблиці.


Види пам’яті за часом зберігання інформації


Вид пам’яті
Особливості


Миттєва (сен-
сорна)
Зберігає інформацію дуже короткий час (від 0,3 до 2 с) і залежить 
від того, як відображається дійсність на рівні рецепторів. За допо-
могою цього виду пам’яті людина на дуже короткий час утримує 
картину зовнішнього світу


Короткочасна
Утримує інформацію, яка надходить до неї з миттєвої та довго-
строкової пам’яті. Час зберігання інформації в ній — від 15 до 
30 с. Ця пам’ять зберігає лише те, на що спрямована увага людини


Довгострокова
Практично не обмежена за обсягом і тривалістю зберігання 
інформації. Це основне «сховище» досвіду людини. У нього над-
ходить матеріал із короткочасної пам’яті, але він не перебуває там 
у постійному вигляді. Цей матеріал безперервно перетворюється: 
узагальнюється, класифікується, об’єднується в смислові групи


Види пам’яті за метою подальшої діяльності з використанням 
матеріалу, що запам’ятовується, описано в таблиці.


160
.Мова. Навчання та пам’ять


Види пам’яті за метою діяльності, 
у яку включено запам’ятовування


Вид пам’яті
Особливості


Мимовіль-
на
Є продуктом діяльності, не спрямованої безпосередньо на 
запам’ятовування матеріалу. Якщо під час перегляду новин в Інтернеті 
ви заодно випадково запам’ятаєте, що кактуси походять з Америки, 
то це буде прикладом мимовільної пам’яті


Довільна
Є продуктом особливої — мнемічної — діяльності, спрямованої 
на запам’ятовування. Коли ви запам’ятовуєте вірш, щоб розповісти його 
на завтрашньому уроці, це є прикладом довільної пам’яті


• Обсяг короткочасної пам’яті обмежений. Дослідження показали, що в ній мо-
жуть одночасно утримуватися лише 7 ± 2 структурні одиниці (окремі букви, 
слова, предмети). У шимпанзе, наприклад, короткочасна пам’ять набагато менша: 
у ній одночасно можуть утримуватися лише 2–3 структурні одиниці.
• Мови поділяють на природні та штучні. Природні мови виникають природним 
шляхом, створюються певним народом протягом тривалого часу. Природними 
мовами є українська, англійська, китайська та багато інших мов. Штучні мови 
створюються спеціально для полегшення міжнародного спілкування. До штучних 
мов належать есперанто, інтерлінгва, ложбан тощо.
• У світі існує понад шість тисяч мов. Точну їх кількість важко визначити, бо 
не в усіх випадках можна чітко сказати, чи є певна говірка окремою мовою чи 
просто діалектом.
• Есперанто — це штучна мова, яка була створена польським лікарем Л. Замен-
гофом у 1887 р. Зараз есперанто використовують у 121 країні світу.


Мова є системою особливих знаків і засобом спілку-
вання між людьми. Вона активно використовується 
у процесах навчання. Існують різні види навчання — 
догматичне, пояснювально-ілюстративне, проблемне. 
Будь-яке навчання відбувається за участю механізмів пам’яті. 
Існує багато видів пам’яті, які виділяють за різними принципами.
.теМа 9


Мислення та свідомість


47


Перед тим як перейти до вивчення особливостей 
мислення і свідомості людини, пригадайте, як побудо-
вана її нервова система. Яка частина нервової системи 
відповідає за розумову діяльність? Чому в корі головно-
го мозку багато борозен і звивин?


Функціональна асиметрія мозку
Проведені дослідження виявили якісну особливість мозку люди-
ни —  функціональну асиметрію . З’ясували, що ліва і права півкулі 
неоднакові за своїм функціональним значенням: права відповідає 
переважно за образне мислення, ліва — за абстрактне.
Функцією лівої півкулі є читання й лічба, переважне оперування 
знаковою інформацією (словами, символами, цифрами тощо). Права 
півкуля оперує образною інформацією, забезпечує орієнтацію в про-
сторі, сприйняття музики, емоційне ставлення до сприйнятих та 
усвідомлених об’єктів.


Набута поведінка людини
До типових форм набутої поведінки відносять динамічні стерео-
типи, уміння (навички) і звички.
Динамічний стереотип  необхідний для успішної взаємодії ор-
ганізму із середовищем. Повторення однакових рухів і дій, одна-
кових актів поведінки, схожих реакцій організму забезпечує йому 
успіх у діяльності, задоволенні своїх потреб. Людина зазвичай зви-
кає до певного способу дій, виробляє певний спосіб сприймання, 
запам’ятовування, мислення. Прикладом динамічного стереотипу 
є манера ходи, почерк, постава, які виробляються у кожної людини.
Навичка  — це здатність виконувати дії відповідно до заданих 
критеріїв (наприклад, якості), що набута в процесі навчання або 
життєвої практики  (мал. 47.1) .
Першим етапом у виробленні навички є  вміння , яке формуєть-
ся шляхом багаторазового повторення необхідної послідовності дій 
у стандартних умовах. Прикладом такого вміння може бути, скажімо, 
уміння шити голкою. Якщо це вміння стане автоматичним, то воно 
перетвориться на навичку.


162
.Мислення та свідомість


Мал. 47.1.  Уміння їздити на велосипеді — це 
навичка
Мал. 47.2.  Гризти нігті — це шкідлива звичка


Звички , як і навички, виробляються шляхом вправ. Завдяки 
цьому людина стає спроможною виконувати певну дію раціонально, 
з належною точністю і швидкістю, без зайвих витрат фізичної та 
нервово-психологічної енергії  (мал. 47.2.) . Але, на відміну від нави-
чок, звички не виробляються цілеспрямовано, а виникають завдяки 
простому багаторазовому повторенню одноманітних дій, які людина 
виконує несвідомо. Скажімо, коли перед виходом з дому ви мимохідь 
кидаєте погляд у дзеркало — це і є звичка.


Мислення
Мислення  — це психічний процес самостійного пошуку й від-
криття суттєво нового. Тобто це процес опосередкування та узагаль-
нення відображення дійсності під час її аналізу й синтезу. Воно 
виникає на основі практичної діяльності й досвіду.
Виділяють такі види мислення: наочно-дійове, теоретичне, на-
очно-образне, практичне, словесно-логічне, творче.
Наочно-дійове мислення  — це розв’язування завдань, поданих 
у наочній формі, шляхом практичних дій. Наприклад, уявімо, що 
у вас завдання — скласти з кубиків певну фігуру. Якщо ви просто 
в довільному порядку складатиме кубики разом, поки через певну 
кількість спроб у вас не утвориться потрібна фігура, це й буде при-
кладом застосування наочно-дійового мислення  (мал. 47.3, с. 164) .
Наочно-образне  ( образне, просторове )  мислення  — це 
розв’язування завдань шляхом ідеального перетворення їх умов. При-
кладом такого мислення будуть ваші спроби скласти фігуру з кубиків 
подумки, не зрушуючи їх з місця.
Словесно-логічне мислення  — це теоретичне освоєння дійсності, 
що має вигляд міркування і здійснюється шляхом таких розумових 


163
.Тема 9


Мал. 47.4.  Під час гри в шахи застосовують 
словесно-логічне мислення
Мал. 47.3.  Збирання конструктора — при-
клад наочно-дійового мислення


дій, як аналіз, синтез, абстрагування, узагальнення, порівняння. 
Тобто якщо, беручись розв’язати завдання з кубиками, ви спочатку 
поміркуєте, за яким принципом з’єднуються кубики, розділите їх на 
групи, які будуть розміщені в певних частинах фігури, то це буде 
прикладом словесно-логічного мислення  (мал. 47.4.) .
Теоретичне мислення  можна вважати різновидом словесно-ло-
гічного. Це засіб цілеспрямованого теоретичного освоєння дійснос-
ті, відтворення її в поняттях. Теоретичне мислення спрямоване, як 
правило, на побудову узагальненого і значною мірою усвідомленого 
образу світу.
Кожен вид мислення реалізовується за допомогою певних психо-
логічних механізмів — складових процесу мислення.


Свідомість
Свідомість  — це відображення у психіці людини ідеальних об-
разів дійсності, своєї діяльності, самої себе. Її не слід ототожнювати 
з усією психікою. Це особливий психічний процес або їх сукупність, 
форма психічної діяльності, орієнтована на відображення й пере-
творення дійсності.
Необхідною складовою свідомості є знання, і без них не існує 
свідомості. Усвідомити який-небудь об’єкт — означає включити його 
в систему своїх знань і віднести до певного класу предметів, явищ. 
Іншою необхідною складовою свідомості є переживання людиною 
того, що для неї в навколишній дійсності є значущим. Свідомість не 
дана людині від народження. Вона формується не природою, а сус-
пільством.
Явища людської психіки дуже різноманітні. Психічна діяльність 
може не досягати рівня свідомості — так званий  досвідомий ,  або 


164
.Мислення та свідомість


передсвідомий, стан . Також вона може опускатися нижче від порога 
свідомості — це  підсвідоме . Сукупність психічних явищ у станах лю-
дини, що лежать поза сферою розуму, непідзвітні їй і принайм ні в кон-
кретний момент не піддаються контролю, належить до  несвідомого .
Свідомість у людини виконує надзвичайно важливі функції. За-
вдяки їй ми накопичуємо знання про природу, суспільство й самих 
себе. Також за допомогою свідомості людина може прогнозувати 
й моделювати майбутнє та створювати неіснуючі форми. Саме люд-
ській свідомості ми повинні завдячувати появою кораблів і літаків, 
автомобілів і комп’ютерів — речей, що не існують у природі, але 
людина змогла їх уявити і втілити в дійсність.
Ще одна важлива функція свідомості — самоконтроль. Саме 
свідомість людини регулює її поведінку і взаємовідносини з на-
вколишнім світом. Тому ми й не конфліктуємо з усіма поспіль. 
Свідомість допомагає нам зрозуміти, що людина є частиною сус-
пільства й не може існувати без інших людей. А для нормального 
співіснування необхідно вміти знаходити компроміси й визначати 
спільні інтереси.


• У 90 % дорослих людей функції мовлення локалізовані в правій півкулі головно-
го мозку. Ця локалізація притаманна 95 % праворуких і 70 % ліворуких людей.


Мозку людини притаманна функціональна асиметрія: 
його права й ліва половини мають певну спеціалізацію. 
Велику роль у житті людині відіграють набуті форми 
поведінки — динамічні стереотипи, навички, звички. 
Вищими формами розумової діяльності людини є мислення і сві-
домість.
.теМа 9


Сон. Біоритми


48


Перед тим як перейти до вивчення особливостей 
сну та біоритмів людини, пригадайте, які біоритми 
є у тварин. Чи сплять тварини? Чи можна вважати 
сезонні міграції тварин проявами біоритмів?


Що таке сон
Сон  — це фізіологічний стан, що періодично настає в людини 
і тварин; характеризується майже повною відсутністю реакцій на 
зовнішні подразнення, зменшенням активності ряду фізіологічних 
процесів.
У процесі життєдіяльності людини сон виконує важливу функ-
цію відновлення фізичних і психічних сил. Однак це аж ніяк не 
означає, що мозок людини в цей час не працює. Сон представлений 
кількома особливими фізіологічними станами мозку, під час яких 
відбувається активна обробка інформації, що людина отримала 
до початку сну.
Розрізняють  нормальний  ( фізіологічний )  сон  і декілька видів 
патологічного сну  (наркотичний, летаргічний та інші).


стадії сну
Усього виділяють п’ять стадій 
сну. Для їх вивчення застосовують 
електроенцефалограми   ( ЕЕГ )  — за-
писи електричних сигналів мозку, 
які роблять за допомогою спеціаль-
ного приладу (електроенцефалографа) 
(мал. 48.1) . Ці записи відображають 
активність нейронів мозку  (мал. 48.2) .
Перша стадія  — неспання або 
засинання, під час якої повіки сту-
ляються, м’язи розслаблюються, 
людина перебуває у стані дрімання. 
Друга стадія  — фаза поверхневого 
сну. Це стан неглибокого сну, під час 


Мал. 48.1.  Електроенцефалограф


166
.сон. Біоритми


Стадія 5 (ШРО-сон)


Стан неспання


Стадія 1


Стадія 2


Стадія 3


Стадія 4


24.00
01.00
02.00
03.00
04.00
05.00
06.00
07.00


Мал. 48.2.  Розподіл стадій протягом сну


якого людина легко прокидається.  Третя  й  четверта стадії  відпо-
відають фазам глибокого сну. У цей час людину розбудити важче. 
Ці чотири стадії називають також  стадіями синхронного, або спо-
кійного, сну  (ПРО-сон — сон з повільними рухами очей).
П’ята стадія  — це швидка стадія сну, яку називають також 
фазою  десинхронізованого сну, або ШРО-сном  (сон зі швидкими 
рухами очей). У цій фазі сну скелетні м’язи розслаблені, а м’язи, 
що забезпечують рух очного яблука, активізуються, і відбуваються 
швидкі рухи очей за стуленими повіками. На цій стадії зазвичай 
з’являються сновидіння.
Сновидіння  — це особливий період, стан сну, коли людина сприй-
має певну спроектовану мозком реальність, що може включати в себе 
всі типи відчуттів. Людина, яка спить, як правило, не розуміє, що 
перебуває уві сні, і не має змоги контролювати хід подій сновидіння.
Послідовні стадії ПРО- і ШРО-сну повторюються протягом ночі 
чотири-сім разів залежно від тривалості сну.


порушення сну
Розлади сну виникають через порушення процесу засинання 
і тривалості сну (безсоння), а також сюди належить патологічний сон.
Безсоння  — це стан, який зазвичай характеризується нездатністю 
заснути, незважаючи на те що обставини це дозволяють. Безсоння 
значною мірою знижує якість життя людини і впливає на її праце-
здатність, що визначає медичне й соціальне значення цієї проблеми. 
У людини, яка страждає від безсоння, спостерігається сонливість 


167
.Тема 9


протягом дня, знижується продуктивність праці, із часом розвива-
ється постійна втома й нервозність.
Прикладом патологічного сну є  летаргія  — хворобливий стан, 
схожий на сон. Під час летаргії у людини повністю відсутні зовнішні 
реакції, майже не чутно дихання, пульс слабкий. У такому стані 
хворий, як правило, може перебувати від кількох годин до кількох 
тижнів, а в деяких випадках — місяців і років. 
Траплялися випадки, коли людину в летаргічному стані — без 
ознак життєдіяльності та серцебиття — помилково визнавали мертвою.
Ще одним незвичайним явищем, пов’язаним зі сном, є  сомнам-
булізм  (сноходіння). Цей стан проявляється у рухах, які людина 
робить уві сні. У більшості випадків люди в стані сомнамбулізму 
просто розмовляють уві сні. Але інколи вони можуть навіть ходити 
з розплющеними очима, хоча продовжують при цьому спати.
Людину в такому стані краще не будити. Її слід обережно від-
вести назад до ліжка. Спровокувати розвиток такого стану може 
значне роздратування людини або сильний стрес напередодні.


Біоритми
Біоритмами  називаються ритми фізіологічних процесів, власти-
ві всім живим організмам. Їхній характер завжди індивідуальний. 
Залежно від тривалості розрізняють добові, сезонні, місячні, річні, 
багаторічні біоритми. 
Тобто для добових ритмів циклічність повторення фаз становить 
приблизно добу, для місячних — місяць і т. д. Прикладом добового 
біоритму є чергування сну й неспання, а місячного — менструальний 
цикл у жінок.
Без біоритмів неможлива нормальна взаємодія систем організму. 
Тому за ними можна робити висновок про загальний стан здоров’я. 
Якщо біоритм порушується, починається патологія.
Для прикладу розглянемо добові й сезонні біоритми.
Залежно від характеру  добових біоритмів  людей поділяють 
на кілька типів. Найпоширеніші з них, вочевидь, вам відомі — це 
«сови», «жайворонки» й «голуби». «Сови» пізно лягають спати, най-
більш активні в другій половині дня або ж увечері та вночі. «Жайво-
ронки» рано встають, а найбільш активні вранці. «Голуби» однаково 
активні в різний час доби.
Велике значення для людини мають  сезонні біоритми . Вони 
визначають залежність виникнення певних захворювань від пори 
року. Наприклад, щоосені, а також навесні більш частими стають 
загострення виразки шлунка, алергії та ревматизму.


168
.сон. Біоритми


У випадку порушення синхронності будь-яких біоритмів різко 
погіршується самопочуття і слабшає імунітет. Скажімо, дуже часто 
в людей, які належать до ранкових типів, але працюють уночі чи 
протягом доби, порушується діяльність серцево-судинної системи 
й терморегуляція. Вони постійно відчувають утому, слабкість, ста-
ють легкозбуджуваними, їхній організм не відновлюється під час 
відпочинку. Крім того, вони частіше, ніж інші, стають «жертвами» 
загострень хронічних хвороб і застудних захворювань.


• Під час стадії ШРО-сну людину розбудити досить легко, а під час третьої та 
четвертої — важко: пробудження повністю настає протягом 5 хв і довше, людина 
може бути розгубленою, дезорієнтованою.


• Приблизно 20–25 % від загальної тривалості сну займають стадії швидкого 
сну (ШРО-сон), 3–5 % — перша стадія, 50–60 % — друга стадія, 10–20 % — третя 
і четверта. З віком третя й четверта стадії коротшають, після 70 років четверта 
стадія практично відсутня, а третя — мінімальна.


• Наука, що вивчає сни й сновидіння, називається онейрологією.


Сон — це фізіологічний стан, що періодично настає 
у людини й характеризується майже повною відсут-
ністю реакцій на зовнішні подразнення, зменшенням 
активності ряду фізіологічних процесів. Усього виді-
ляють п’ять стадій сну. Розрізняють нормальний сон і декілька 
видів патологічного (наркотичний, летаргічний та інші). Біорит-
мами називаються ритми фізіологічних процесів, властиві всім 
живим організмам. Розрізняють добові, сезонні, місячні, річні, 
багаторічні біоритми.
.Узагальнення за темою  
«Вища нервова діяльність»


У завданнях 1–11 оберіть одну правильну відповідь.


1  
Різке відсмикування руки від гарячого предмета є наслідком 
дії:
а)  інстинкту  
в)  умовного рефлексу
б)  безумовного рефлексу  
г)  вродженої програми поведінки


2  
Люди, які мають сильний, урівноважений тип нервової сис-
теми:
а)  холерики  
в)  меланхоліки
б)  сангвініки  
г)  флегматики


3  
Приклад умовного рефлексу:
а)  чхання
б)  кашляння
в)  відсмикування руки від гарячого предмета
г)  виділення слини на запах їжі


4  
Ланцюг послідовних безумовних рефлексів називається:
а)  умовним рефлексом  
в)  звичкою
б)  навчанням  
г)  інстинктом


5  
Пам’ять почуттів:
а)  рухова  
в)  емоційна
б)  образна  
г)  словесно-логічна
6  
Короткочасна пам’ять утримує інформацію протягом:
а)  0,3–2 с  
б)  15–30 с 
в)  2–3 хв 
г)  кількох років
7  
Функція, на якій «спеціалізується» ліва півкуля:
а)  лічба  
в)  образне мислення 


б)  сприйняття музики  
г)  орієнтація в просторі
8  
Приклад навички:
а)  лінощі  
в)  катання на велосипеді
б)  брутальність  
г)  моргання


9  
Приклад звички:
а)  серцебиття  
в)  куріння
б)  плавання  
г)  катання на ковзанах


170
.10  Сновидіння спостерігаються на стадії:
а)  першій і третій  
в)  п’ятій
б)  другій і п’ятій  
г)  четвертій


11  Період біоритму 0,8 с має:
а)  травлення  
в)  голодна перистальтика кишечника
б)  дихання  
г)  серцевий цикл


12  Установіть відповідність між тривалістю збереження інфор-
мації та типом пам’яті.


1)  0,3–2 с
2)  15–30 с
3)  кілька років


а)  короткочасна
б)  довгострокова
в)  словесно-логічна
г)  сенсорна


13  Установіть відповідність між типом пам’яті та її визначенням.


1)  рухова
2)  емоційна
3)  образна


а)    пам’ять на зорові, слухові, нюхові, смакові, 
дотикові образи
б)    пам’ять на думки, судження, закономірнос-
ті та зв’язки між предметами і явищами 
дійсності
в)  пам’ять на позу й рух тіла
г)  пам’ять емоцій, почуттів


14  Розгляньте зображення енцефалограм на малюнку. Поясніть, 
які зі стадій сну відповідають цим енцефалограмам. Поясніть 
значення сну для людини.


а)
б)


15  Розгляньте зображення енцефалограм на малюнку. Поясніть, 
які зі стадій сну відповідають цим енцефалограмам. Поясніть, 
які існують порушення сну в людини.


а)
б)
в)
