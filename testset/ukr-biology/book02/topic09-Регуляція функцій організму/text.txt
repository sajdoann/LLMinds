Тема 10


Регуляція функцій організму


Гомеостаз і регуляція функцій 
організму. Нервова регуляція


49


Перед тим як перейти до вивчення регуляції функ-
цій в організмі людини, пригадайте, які функції викону-
ють кровоносна й нервова системи. Які особливості 
будови мають нейрони? Яким чином їхня будова дозво-
ляє ефективно виконувати ці функції?


Гомеостаз і системи регуляції функцій
Поняття гомеостазу вже вам знайоме. Отже,  гомеостаз  — це 
відносна сталість складу та властивостей внутрішнього середовища 
організму. Він є характерною рисою всіх живих організмів. У ре-
зультаті процесів життєдіяльності сталість внутрішнього середовища 
весь час порушується, але відразу ж і відновлюється. Це відновлення 
здійснюється завдяки роботі регуляторних систем організму.
В організмі людини регуляцію процесів, пов’язаних із підтри-
манням гомеостазу, здійснюють три основні системи: нервова, ендо-
кринна та імунна.  Нервова й ендокринна системи  регулюють і ко-
ординують роботу органів, а  імунна  захищає організм від порушень, 
які можуть спричинити інші організми або шкідливі речовини.


принципи регуляції функцій
Нервова регуляція здійснюється за допомогою імпульсів, що пе-
редаються по мембранах нервових клітин, тоді як ендокринна систе-
ма регулює процеси в організмі за допомогою спеціальних хімічних 
речовин — гормонів.
Взаємозв’язок двох типів регуляції проявляється в тому, що нер-
вова й гуморальна системи впливають одна на одну. Так, нервова 
система може спричиняти зміни інтенсивності виділення біологічно 
активних речовин, а дія гормонів може зумовлювати виникнення 


172
.Гомеостаз і регуляція функцій організму. Нервова регуляція


нервових імпульсів і регулювати роботу окремих частин нервової 
системи. Наприклад, коли людина потрапляє в небезпечну ситуацію, 
сигнали від нервової системи спричиняють викид гормонів, які мо-
білізують ресурси організму для його порятунку. У таких випадках 
людина може піднімати дуже важкі предмети або стрибати на велику 
відстань, що є неможливим для неї в нормальному стані. Існує і зво-
ротний вплив. Унаслідок якоїсь радісної події, наприклад перемоги 
у змаганнях, в організмі відбувається викид гормонів, що діють на 
головний мозок і спричиняють виникнення позитивних емоцій.


Нервова регуляція
Нервова регуляція здійснюється передусім вегетативною нер-
вовою системою. Як вам уже відомо, її діяльність ґрунтується на 
принципі антагонізму (протидії). Процеси, які стимулює симпатична 
і парасимпатична нервова система, є протилежними. Так, симпатич-
на нервова система прискорює серцебиття, а парасимпатична його 
гальмує. У результаті їхня одночасна і скоординована дія дозволяє 
дуже точно регулювати роботу внутрішніх органів.
Проте нервова регуляція розрахована переважно на швидку й ко-
роткочасну дію, тому, якщо потрібне тривале втручання в діяльність 
органа чи системи органів, більш ефективно працює гуморальний 
механізм регуляції.


• Французький фізіолог К. Бернар першим звернув увагу на те, що живі організми 
протидіють зовнішнім факторам, які можуть порушувати умови, необхідні для 
їхньої життєдіяльності.


• Термін «гомеостаз» запропонував американський фізіолог В. Кеннон у 1929 р.


Для підтримання гомеостазу — відносної сталості скла-
ду та властивостей внутрішнього середовища — в ор-
ганізмі людини діють системи нервової, гуморальної 
та імунної регуляції. Системи регуляції взаємодіють 
між собою і впливають одна на одну. Нервова регуляція роботи 
внутрішніх органів здійснюється вегетативною нервовою системою.
.теМа 10


Гуморальна регуляція. Гормони


50


Перед тим як перейти до вивчення гуморальної 
регуляції функцій в організмі людини, пригадайте, які 
речовини переносить кровоносна система. Які функції 
виконують білки? Які залози є в організмі людини?


Гуморальна регуляція
Гуморальна регуляція  — це координація фізіологічних функ-
цій організму людини через рідинні середовища — кров, лімфу, 
тканинну рідину. Чинниками гуморальної регуляції є біологічно 
активні речовини (гормони) та продукти обміну речовин (продукти 
розпаду білків, вуглекислий газ тощо). Важливу роль у гуморальній 
регуляції відіграють залози, які виробляють гормони.  Ендокринні 
залози  (залози внутрішньої секреції) виділяють речовини, які вони 
виробили, у кров. Слід зазначити,  що в організмі людини існує ще 
два типи залоз — екзокринні та змішані.  Екзокринні залози  (залози 
зовнішньої секреції) виділяють речовини в зовнішнє середовище або 
у внутрішні порожнини організму, як, наприклад, слізні та слинні 
залози.  Змішані залози  виділяють речовини і в кров, і в порожнини 
організму або назовні (підшлункова залоза, статеві залози).
Одна з особливостей гуморальної регуляції — робота її регулятор-
них речовин у взаємодії, адже її чинники не діють поодинці, а тільки 
в комплексі. Одні з них прискорюють певні процеси у клітинах та 
тканинах, а інші — уповільнюють. Це дозволяє дуже тонко регулю-
вати швидкості й напрямки процесів, які контролюються гумораль-
ною регуляцією. Наприклад, одночасна дія інсуліну, який знижує 
кількість цукрів у крові, і глюкагону, який цю кількість збільшує, 
дозволяє дуже точно регулювати рівень цукрів у кровоносній системі.


Гормони
Гормони  — це специфічні біологічно активні речовини, що здій-
снюють свій вплив далеко від місця синтезу. Гормонам властива ви-
бірковість дії: вони діють лише на клітини, які є чутливими до них. 
Ця особливість зумовлена тим, що на поверхні клітин розташовують-
ся спеціальні структури — рецептори, які реагують тільки на моле-
кули певного гормона. Більше інформації про гормони — в таблиці.


174
.Гуморальна регуляція. Гормони


Значення деяких гормонів


Гормон
Місце синтезу
Функції


Гіпоталамус
Зменшення діурезу (виділення сечі). Вплив на со-
ціальну поведінку


Вазопресин (ан-
тидіуретичний 
гормон)


Гіпофіз
Стимуляція синтезу білків і ростових процесів орга-
нізму


Соматотропний 
гормон (гормон 
росту, СТГ)


Мелатонін
Епіфіз
Регуляція процесів росту і статевого дозрівання
Трийодтиронін 
і тироксин
Щитоподібна 
залоза
Регуляція процесів обміну речовин, росту й розвитку


Інсулін
Підшлункова 
залоза
Зниження рівня глюкози в крові


Глюкагон
Підшлункова 
залоза
Підвищення рівня глюкози в крові


Кортизол
Кора наднир-
кових залоз
Стимуляція розщеплення білків, синтезу глюкози 
і глікогену, адаптація організму до стресу
Альдостерон
Кора наднир-
кових залоз
Регуляція рівня йонів Na + , підвищення кров’яного 
тиску
Адреналін
Мозковий 
шар наднир-
кових залоз


Загальне звуження дрібних артерій, підвищення 
кров’яного тиску


Підвищення частоти й сили серцевих скорочень, 
звуження капілярів у шкірі та внутрішніх органах. 
Підвищення рівня глюкози в крові
Норадреналін
Мозковий 
шар наднир-
кових залоз


Естрогени
Яєчники
Розвиток вторинних жіночих статевих ознак, регуля-
ція менструального циклу. Стимуляція росту й роз-
витку матки та плоду
Тестостерон
Сім’яники
Розвиток вторинних чоловічих статевих ознак


Гуморальна регуляція здійснюється в організмі люди-
ни за допомогою продуктів обміну речовин та гормонів. 
Гормони діють далеко від місця свого синтезу й мають 
високу вибірковість дії, тобто вони впливають тільки 
на ті клітини, які мають на своїй поверхні відповідні молекуляр-
ні структури.
.теМа 10


Ендокринна система


51


Перед тим як перейти до вивчення ендокринної 
системи, пригадайте, що таке гуморальна регуляція. 
Які функції виконують гормони? Які гормони виробля-
ються в організмі людини?


Що таке ендокринна система?
Ендокринна система  — це сукупність органів, частин органів 
та окремих клітин, які секретують (виділяють) у кров і лімфу гор-
мони. Вона разом з нервовою системою регулює та координує важ-
ливі функції організму людини: ріст, розмноження, обмін речовин, 
процеси адаптації.


Гіпоталамус


Передня частка 
гіпофіза


Щитоподібна 
залоза
Яєчник


Кора наднир-
ко вих залоз


Будова ендокринної системи
В ендокринній системі розрізняють центральний і периферич-
ний відділи, які взаємодіють між собою й утворюють одне ціле. 
Органи  центрального відділу  тісно пов’язані з органами централь-
ної нервової системи й координують діяльність усіх інших ланок 
ендокринної системи. До них на-
лежать гіпофіз, гіпоталамус та 
епіфіз. Органи  периферичного від-
ділу  активно впливають на орга-
нізм, посилюють або послаблюють 
обмінні процеси. Це такі залози, 
як щитоподібна, прищитоподібні, 
надниркові тощо.
Як окрему групу у складі ен-
докринної системи часто розгля-
дають залози змішаної секреції. 
Вони одночасно працюють як зало-
зи внутрішньої і зовнішньої секре-
ції. До них належать підшлункова 
залоза, сім’яники та яєчники.
Про функції залоз ендокринної 
системи дізнайтеся з таблиці.


Мал. 51.1.  Схема взаємодії гіпоталамуса з іншими 
залозами ендокринної системи


176
.ендокринна система


Значення залоз внутрішньої секреції людини


Залоза внутріш-
ньої секреції
Місце розташування
Функції


Гіпоталамус
Входить до складу проміж-
ного мозку
Контролює й регулює роботу інших 
залоз ендокринної системи  (мал. 51.1) . 
Забезпечує узгодження роботи нерво-
вої та ендокринної систем


Гіпофіз
Округлий утвір на нижній 
поверхні мозку (входить до 
складу проміжного мозку)


Регулює роботу інших ендокрин-
них залоз та низку процесів обміну 
речовин


Регулює обмін речовин в організмі


Щитоподібна 
залоза
Непарний орган, розміще-
ний на передній поверхні 
шиї попереду трахеї


Регулюють рівень йонів Кальцію 
в організмі


Паращитоподіб-
ні залози
Чотири невеликі утвори на 
задній поверхні щитоподіб-
ної залози


Підшлункова 
залоза
Велика залоза, розташова-
на біля шлунка
Регулює рівень глюкози в крові


Регулюють обмін речовин, адаптову-
ють організм до стресу


Надниркові за-
лози
Пара залоз над нирками, 
складаються з кіркової 
та мозкової речовин


Яєчники
Розташовані в окремому 
заглибленні очеревини 
у жінок


Регулюють розвиток жіночих статевих 
ознак та процеси, пов’язані з функція-
ми розмноження, у жінки


Сім’яники
Розташовані в мошонці
Регулюють розвиток чоловічих стате -
вих ознак та процеси, пов’язані з функ-
 ціями розмноження, у чоловіків


Ендокринна система організму людини регулює його 
життєдіяльність шляхом вироблення гормонів. До залоз 
ендокринної системи належать залози як внутрішньої, 
так і змішаної секреції. Залози внутрішньої секреції 
виділяють синтезовані речовини тільки в кров, а залози змішаної — 
і в кров, і в порожнини організму або в зовнішнє середовище.
.теМа 10


Порушення роботи 
ендокринної системи


52


Перед тим як перейти до вивчення розладів ендо-
кринної системи людини, пригадайте, що таке гормо-
ни. Які функції виконує ендокринна система? Які залози 
входять до її складу? Яка ще система органів регулює 
перебіг процесів в організмі людини?


порушення функцій ендокринних залоз
Залози ендокринної системи повинні працювати дуже точно, 
адже навіть незначні перебої у виробленні ними гормонів можуть 
призводити до вкрай негативних наслідків. Порушення виникають 
як у випадку недостатнього вироблення гормонів, так і у випадку 
їх надмірного продукування. Недостатня інтенсивність діяльності 
залоз внутрішньої секреції називається  гіпофункцією , а надмірна —  
гіперфункцією .
Наслідки порушень роботи ендокринних залоз описано в таблиці.


Порушення роботи залоз внутрішньої секреції


Залози вну-
трішньої 
секреції
Гіперфункція
Гіпофункція


Призводить до розвитку карликовос-
ті й затримки статевого розвитку


Гіпофіз
Призводить до розвитку гігантиз-
му або акромегалії (надмірного 
розростання окремих частин тіла)


Щито-
подібна 
залоза


Призводить до розвитку базе-
дової хвороби. Виражається в 
загальному підвищенні інтенсив-
ності обміну речовин, при цьому 
дуже часто залоза розростається 
(утворюється зоб). Спостеріга-
ються розвиток витрішкуватості, 
тремтіння пальців, прискорення 
серцебиття, а також схуднення


Призводить до розвитку гіпотиреозу. 
Виражається в загальному знижен-
ні інтенсивності обміну речовин, 
набряках шкіри, випаданні волосся, 
швидкій стомлюваності, зниженні 
температури тіла й артеріального 
тиску. Часто відбувається розрос-
тання тканин щитоподібної залози 
(утворюється зоб)


Паращи-
топодібні 
залози


Знижується вміст Кальцію в крові, 
спостерігаються судомні скорочення 
м’язів


У кістках скелета утворюються 
порожнини, збільшується лам-
кість кісток, часто утворюються 
камені в нирках


178
.Порушення роботи ендокринної системи


Закінчення таблиці


Залози вну-
трішньої 
секреції
Гіперфункція
Гіпофункція


Під-
шлункова 
залоза


Гіпоглікемія (інсуліновий шок) — 
значне зниження рівня глюкози 
в крові


Недостатнє виділення інсуліну при-
зводить до розвитку цукрового 
діабету


Кора над-
ниркових 
залоз


Спостерігаються розвиток надмір-
ного відкладення жиру на тулубі, 
зміна форми обличчя, підвищен-
ня артеріального тиску, ламкість 
кісток


Розвивається хвороба Аддісона. Спо-
стерігаються схуднення, набування 
шкірою бронзового забарвлення, 
зниження артеріального тиску, пору-
шення водно-сольового обміну


Інколи симптоми порушення роботи різних залоз ендокринної 
системи схожі. Так, крім звичайного цукрового діабету може розви-
ватися нецукровий діабет. Він схожий за симптомами й також про-
вокує збільшення виділення сечі, але причиною цього є порушення 
роботи не підшлункової залози, а гіпоталамуса або гіпофіза. У такому 
випадку до виникнення захворювання призводить відсутність іншого 
гормона — не інсуліну, а антидіуретичного гормона (АДГ).


Причини порушення роботи ендокринних залоз
Причин порушення роботи залоз ендокринної системи досить 
багато. Вони можуть неправильно працювати внаслідок спадкових 
порушень або травм. Так, черепно-мозкові травми можуть завадити 
нормальній роботі гіпоталамуса або гіпофіза.
Небезпечними для ендокринних залоз є пухлини (як злоякіс-
ні, так і доброякісні) і запальні процеси, які спричиняють інші за-
хворювання. У разі, якщо запальний процес розпочинається поряд 
з ендокринною залозою, він може вплинути на її роботу. Окрім того, 
на діяльність залоз внутрішньої секреції може вплинути нестача або 
надлишок певних речовин у раціоні.
Прикладом того, що захворювання ендокринної системи можуть 
виникати з найрізноманітніших причин, є порушення роботи щи-
топодібної залози. Так, її гіпофункція може розвиватися внаслідок 
інфекційних захворювань, хірургічних операцій на щитоподібній 
залозі, порушень роботи гіпоталамуса або гіпофіза.
Дуже небезпечною для людини є нестача Йоду в продуктах хар-
чування. Йод входить до складу гормонів, які синтезує щитоподібна 
залоза. Якщо він не надходить в організм у потрібній кількості, 
гормони не синтезуються і виникають ознаки гіпофункції залози.
Гіперфункція щитоподібної залози також може виникати через 
велику кількість причин. Це й пухлини самої щитоподібної зало-


179
.Тема 10


зи, і пухлини гіпофіза, і прийом великої кількості препаратів, які 
містять гормони цієї залози. Також провокує розвиток гіперфункції 
надмірна кількість Йоду в їжі або лікарських препаратах.


Стрес
Стрес  — це неспецифічна нейрогуморальна відповідь організму 
на дуже сильний зовнішній вплив. Він виникає в разі дії на організм 
чинників, які порушують гомеостаз. Основна функція стресу — це 
адаптація організму до умов, що змінилися, його пристосування до 
конкретної ситуації.


Стадії стресу
Розрізняють три стадії стресу: стадія тривоги, стадія опору, ста-
дія виснаження.
На  стадії тривоги  організм відчуває, що виникла ситуація, яка 
може йому чимось загрожувати. Він починає шукати шляхи виходу 
з такої ситуації (наприклад, людина впала у воду й намагається 
зорієнтуватися, як краще пливти до берега). При цьому здатність 
організму до опору зовнішнім впливам спочатку трохи знижується, 
а потім починає зростати. На  стадії опору  через мобілізацію ресурсів 
організму під впливом нервової та гуморальної систем його здатність 
до опору збільшується. Ця стадія є найуспішнішою для подолання 
кризи (рятуючи своє життя, людина може пропливти набагато до-
вше, ніж за звичайних обставин). Однак, якщо організму не вдалося 
вирішити проблеми й він починає відчувати нестачу ресурсів, настає 
третя стадія —  стадія виснаження . На цій стадії здатність організ-
му до опору знижується (якщо сил не вистачить, можна потонути).


Різновиди стресу
Розрізняють фізіологічний і психоемоційний стрес.  Фізіологіч-
ний стрес  виникає під впливом шуму, вібрації, стихійного лиха 
(землетрус, повінь тощо), зміни клімату. Причиною його розвитку 


Здоров’я
Стрес


Достресовий стан
Стадія опору
Стадія виснаження
Стадія тривоги


Опір організму


Час


Хвороба


Мал. 52.1.  Стадії стресу


180
.порушення роботи ендокринної системи


є безпосередній вплив якогось чинника на організм людини. Напри-
клад, у разі землетрусу людина повинна максимально швидко поки-
нути будівлю, і стресовий стан організму дозволяє їй бігти набагато 
швидше, ніж вона може за звичайних обставин.
Психоемоційний стрес  виникає внаслідок емоційного сприйнят-
тя людиною певної ситуації. Він суттєво залежить від особливостей 
характеру людини і сприйняття нею конкретної ситуації. Так, спор-
тивні вболівальники можуть сприймати програш своєї улюбленої 
команди по-різному. У декого з них просто погіршиться настрій, 
а хтось може сприйняти поразку надто близько до серця і психо-
емоційний стрес призведе до погіршення його здоров’я та, скажімо, 
до серцевого нападу.


• Знижена функція щитоподібної залози часто виникає внаслідок нестачі в про-
дуктах харчування сполук Йоду. Цей елемент входить до складу гормона, який 
виробляє ця залоза. Тому для профілактики такого захворювання рекомендують 
уживати йодовану сіль.


Робота залоз гуморальної системи навіть за незнач них 
порушень призводить до тяжких наслідків для орга-
нізму. Недостатня інтенсивність роботи залоз ендо-
кринної системи називається гіпофункцією, а надмір-
на — гіперфункцією. У разі дії на організм сильних факторів, 
які порушують гомеостаз, виникає стрес — особлива неспецифіч-
на нейрогуморальна відповідь організму.
.теМа 10


Імунна система. Імунітет


53


Перед тим як перейти до вивчення імунної сис-
теми людини, пригадайте, які системи забезпечують 
регуляцію роботи органів людини. Як працює ендокрин-
на система? Як здійснює процеси регуляції нер вова сис-
тема?


 Імунітет та імунні реакції організму
Імунітет  — це здатність організму захищати власну цілісність 
і біологічну індивідуальність. Захищати її доводиться як від сто-
ронніх організмів, які можуть спричиняти захворювання, так і від 
власних клітин (наприклад, ракових), у яких виникли негативні 
зміни. Основним способом захисту організму є імунні реакції.
Імунна реакція  ( імунна відповідь )  — це сукупність процесів 
в організмі, які виникають у відповідь на появу чужорідних біо-
логічних молекул —  антигенів . Антигенами можуть бути великі 
органічні молекули, такі як білки й вуглеводи. Здійснює імунну 
відповідь імунна система, яка розпізнає антигени і знешкоджує їх.


Клітинний та гуморальний імунітет
Організм людини може знешкоджувати антигени двома спосо-
бами — за допомогою спеціальних клітин (клітинний імунітет) і за 
допомогою спеціальних речовин (гуморальний імунітет). Хоча в обох 
цих випадках за імунні реакції відповідають певні різновиди білих 
клітин крові — Т-лімфоцити і В-лімфоцити.
Клітинний імунітет  забезпечується Т-лімфоцитами, які мають 
на поверхні своїх мембран рецептори, здатні розпізнавати певний 
антиген. У разі взаємодії з відповідним антигеном Т-лімфоцити по-
чинають посилено розмножуватися, утворюючи велику кількість клі-
тин, що знищують мікроорганізми, які несуть цей антиген.
Гуморальний імунітет  забезпечується В-лімфоцитами, які та-
кож містять рецептори, здатні розпізнавати певний антиген. Щоб 
знищити відповідний антиген, В-лімфоцити, як і Т-лімфоцити, поси-
лено розмножуються, утворюючи безліч клітин, які синтезують спеці-
альні білки —  антитіла , специфічні до цього антигену. Зв’язуючись 
із антигенами, які містяться на поверхні мікроорганізмів, антитіла 


182
.Імунна система. Імунітет


Тканина


Судини
Судини


прискорюють їх захоплення і знищен-
ня спеціалізованими лейкоцитами —  
фагоцитами . Цей процес називається 
фагоцитозом. У разі взаємодії з небез-
печними для організму молекулами 
(наприклад, дифтерійним токсином) 
антитіла нейтралізовують їх.


Мал. 53.1.  Селезінка


Трахея


Легені


Тимус


Тимус


Мал. 53.2.  Тимус


Мал. 53.3.  Лімфоцит — різновид лейкоцитів


Імунна система та її органи
До складу імунної системи відно-
сять такі органи, як тимус, селезінка, 
мигдалини, лімфатичні вузли, кістко-
вий мозок.
Селезінка   (мал. 53.1)  є найбільшим 
органом імунної системи. Вона актив-
но виробляє лейкоцити й бере участь 
у знешкодженні мікроорганізмів та не-
безпечних речовин у крові, яка через 
неї проходить. Важливим осередком 
утворення лейкоцитів є також  кіст-
ковий мозок .  Тимус  — це залоза вну-
трішньої секреції, яка дуже активно 
працює у людей у молодому віці, а по-
тім знижує свою активність  (мал. 53.2) . 
У ньому відбувається дозрівання і «на-
вчання» Т-лімфоцитів, які після цього 
набувають здатності розпізнавати пев-
ні антигени.  Мигдалини  є важливими 
структурами, які розпізнають мікро-
організми, що потрапляють в організм 
людини через рот і ніс, та розпочина-
ють боротьбу з ними.  Лімфатичні вуз-
ли  формуються в місцях злиття кількох 
лімфатичних судин і є бар’єром для по-
ширення інфекцій в організмі.
Основними клітинами імунної сис-
теми є лейкоцити  (мал. 53.3) .
Характерні властивості лейко-
цитів:
• діаметр — значно варіює;
• кількість в 1 мм 3  — 4000–9000 
штук;


183
.теМа 10


Ін’єкція мертвих 
або ослаблених 
мікробів


Організм виробляє 
захисні антитіла
Організм набув чут-
ливості та сприйнят-
ливості до мікроба


У разі нового контакту 
з мікробом антитіла ви-
робляються миттєво


Мал. 53.4.  Штучний активний імунітет (вакцинація)


• форма — амебоїдна;
• ядро клітини — є;
• місце утворення — червоний кістковий мозок, лімфатичні вуз-
ли, селезінка;
• місце руйнування — печінка, лімфатичні вузли, селезінка;
• термін життя — від кількох днів до кількох десятків років.
Види імунітету
За походженням імунітет поділяють на природний та штучний.  
Природний імунітет  виникає без активної участі людини, а  штуч-
ний  є наслідком роботи лікарів. В обох цих випадках можна роз-
різняти активний і пасивний імунітет.
Щоб більше дізнатися про види імунітету, ознайомтеся з таблицею.


Види імунітету


Вид імунітету
Стислий опис


Природний 
пасивний 
імунітет


Виникає під час передачі утворених антитіл від однієї людини до іншої. 
Таким чином передаються антитіла від матері до плода 
(через плаценту) або немовляти (через молозиво). 
Цей вид імунітету забезпечує короткочасний захист від інфекції


184
.Імунна система. Імунітет


Закінчення таблиці


Вид імунітету
Стислий опис


Штучний 
пасивний 
імунітет


Створюється штучно, шляхом ін’єкції готових антитіл від однієї людини 
до іншої. Найчастіше для забезпечення такого імунітету використовують 
сироватку, виділену з крові тварин. Так, для отримання сироватки 
від укусів змій коням уводять дуже невеличкі дози цієї отрути. Їхній 
організм виробляє відповідні антитіла, які потім виділяють із плазми 
крові коней і роблять з них необхідні препарати. Цей вид імунітету 
забезпечує короткочасний захист від інфекції


Природний 
активний 
імунітет


Виникає внаслідок перенесеного захворювання. При цьому організм 
виробляє власні антитіла, які зберігаються протягом життя і забезпе-
чують більш швидку реакцію організму в разі повторного інфікування. 
Скажімо, якщо ви в дитинстві перехворіли кором, то навряд чи зможе-
те підхопити цю хворобу ще раз. Цей вид імунітету забезпечує захист 
від інфекції протягом тривалого часу


Штучний 
активний 
імунітет 
(мал. 53.4)


Створюється штучно, шляхом уведення в організм невеликих кількостей 
антигенів у вигляді вакцини — убитого або послабленого збудника за-
хворювання. При цьому організм виробляє власні антитіла, що залежно 
від захворювання зберігаються тривалий час або навіть усе життя. Цей 
вид імунітету забезпечує захист від інфекції протягом тривалого часу


• Уперше ефективне щеплення винайшов англійський лікар Е. Дженнер, який 
у 1796 р. з’ясував, що зараження коров’ячою віспою вберігає людину від зара-
ження дуже небезпечною натуральною віспою.


• Явище клітинного імунітету відкрив І. Мечников, а гуморального — П. Ерліх. 
За ці відкриття вчені отримали Нобелівську премію (1908).


Імунітет — це здатність організму захищати власну 
цілісність і біологічну індивідуальність. Цей захист 
здійснюється за допомогою імунних реакцій органами 
і клітинами імунної системи. До органів імунної сис-
теми належать тимус, селезінка, мигдалини, лімфатичні вузли, 
кістковий мозок. За походженням імунітет може бути природним 
або штучним, а за механізмом дії — клітинним або гуморальним.
.теМа 10


Порушення роботи імунної системи


54


Перед тим як перейти до вивчення розладів імунної 
системи, пригадайте, що таке імунітет. Які функції 
виконує імунна система? Які залози входять до її скла-
ду? Які ще системи органів регулюють перебіг процесів 
в організмі людини?


Наслідки надмірної реакції імунної системи
Як і під час порушень гуморальної регуляції, навіть незначні 
відхилення в роботі імунної системи можуть призвести до тяжких 
наслідків. Надто сильна відповідь імунної системи призводить до 
розвитку алергій.
Алергія  — це форма імунологічної відповіді, що проявляється 
в підвищеній чутливості організму до різноманітних алергенів.  Алер-
гени  — це антигени, що спричиняють алергічні реакції в організмі 
(мал. 54.1) . Для різних людей вони можуть бути різними. Це може 
бути пилок рослин, шерсть тварин, пил, певні лікарські препарати 
або речовини побутової хімії тощо. У разі алергії організм відповідає 
на специфічний алерген посиленою реакцією, що вражає його власні 
клітини і тканини. Такою реакцією може бути набряк або запалення, 
спазм гладенької мускулатури, порушення циркуляції крові.
Дуже небезпечними розладами роботи імунної системи є  авто-
імунні захворювання . Вони виникають, коли імунна система орга-
нізму починає сприймати деякі власні клітини як чужі. Відповідно, 
це спричиняє імунну відповідь, що призводить до руйнування й від-
мирання клітин і тканин.


Наслідки недостатньої реакції імунної системи
Недостатня активність імунної системи також є небезпечною для 
здоров’я. Якщо імунна система працює погано, тобто спостерігається 


Ма л. 54.1.  Найпоширеніші харчові алергени


186
.порушення роботи імунної системи


імунодефіцит, організм стає вразливим навіть для тих мікроорганіз-
мів, які в нормі не є хвороботворними. Причин зниження ефектив-
ності роботи імунної системи досить багато.
Чинники, що спричин я ють пригнічення імунітету:
• радіаційне опромінення; 
• важкі умови праці;
• спадкові порушення; 
• сильні стреси;
• недостатнє харчування; 
• авітаміноз.
• вплив шкідливих хімічних речовин;
Однією з причин пригнічення імунної системи є СНІД.  Синдром 
набутого імунодефіциту  ( СНІД )  — це захворювання, яке спричи-
няється вірусом імунодефіциту людини (ВІЛ), що вражає клітини 
імунної системи. Таким чином, руйнуючи імунну систему людини, 
вірус не дає їй можливості сформувати імунну відповідь для захисту 
організму. Окрім того, вихід з ладу імунної системи призводить до 
виникнення ситуації, коли організм не може чинити опір іншим 
збудникам інфекційних захворювань.
Але імунітет може пригнічувати не тільки ВІЛ. Негативно на 
роботу імунної системи впливають такі захворювання, як краснуха, 
гепатити, туберкульоз. Хоча їхній вплив і менший, ніж у ВІЛ, ризик 
розвитку ускладнень після цих захворювань високий.


• ВІЛ походить від вірусу імунодефіциту  мавп. Скоріше за все він потрапив до 
людини в 1920-х роках на території Африки. Джерелом інфекції могло бути м’ясо 
мавп, які є об’єктом полювання місцевих жителів.


Посилена робота імунної системи людини призводить 
до розвитку алергій. Алергія є формою імунологічної 
відповіді, що проявляється в підвищеній чутливості ор-
ганізму до різноманітних алергенів. Недостатня робота 
імунної системи спричиняє розвиток імунодефіциту. У випадку 
імунодефіциту організм людини можуть уражати навіть ті мікро-
організми, які за звичайних умов не спричиняють захворювань.
.Узагальнення за темою  
«Регуляція функцій організму»


У завданнях 1–11 оберіть одну правильну відповідь.


1  
Гомеостаз підтримують системи органів:
а)  нервова, гуморальна, травна
б)  нервова, імунна, травна
в)  нервова, ендокринна, імунна
г)  ендокринна, імунна, дихальна


2  
Гуморальна регуляція відбувається за допомогою:
а)  ферментів  
в)  білків крові
б)  гормонів  
г)  мінеральних речовин


3  
До залоз змішаної секреції належить залоза:
а)  щитоподібна  
в)  підшлункова
б)  епіфіз  
г)  гіпофіз


4  
Орган, який координує діяльність усіх ендокринних залоз:
а)  щитоподібна залоза  
в)  надниркова залоза
б)  тимус  
г)  гіпофіз


5  
Йод входить до складу гормона:
а)  гіпофіза  
в)  епіфіза
б)  щитоподібної залози  
г)  надниркової залози


6  
Тимчасовою залозою внутрішньої секреції вважають:
а)  епіфіз  
в)  тимус
б)  гіпофіз  
г)  надниркові залози


7  
Знижує рівень глюкози в крові:
а)  глюкагон  
в)  адреналін
б)  інсулін  
г)  тироксин


8  
Зоб утворюється внаслідок гіперфункції:
а)  гіпофіза  
в)  підшлункової залози
б)  щитоподібної залози  
г)  тимусу


9  
Речовина, що сприяє підвищенню концентрації глюкози в крові:
а)  адреналін  
б)  інсулін 
в)  трипсин 
г)  пепсин


188
.10  Психоемоційний стрес у людини виникає під час:
а)  землетрусу  
в)  повені
б)  спортивного матчу  
г)  пожежі


11  Імунітет, набутий унаслідок уведення вакцини, є:
а)  природним пасивним  
в)  природним активним
б)  штучним пасивним  
г)  штучним активним


12  Установіть відповідність між термінами та їх визначеннями.


1)  тромбоцити
2)  еритроцити
3)  імунітет
4)  лейкоцити


а)  білі клітини крові, які беруть участь в імун-
них реакціях організму
б)  червоні кров’яні клітини, що переносять 
кисень від органів дихання до тканин
в)  здатність організму захищати власну ціліс-
ність і біологічну індивідуальність
г)  порушення цілісності кісток без виходу 
улам­ків кістки через шкірні покриви назо-
вні
д)  фрагменти клітин, оточені мембраною, які 
беруть участь у процесі зсідання крові


13  Установіть відповідність між залозами ендокринної системи 
й гормонами, які вони виробляють.


1)  паращитоподібна залоза
2)  епіфіз
3)  сім’яники
4)  підшлункова залоза


а)  мелатонін
б)  інсулін
в)  прогестерон
г)  паратгормон
д)  тестостерон


Підшлункова залоза


14  Розгляньте зображення органа на ма-
люнку. Поясніть, які особливості будови 
цього органа дозволяють йому ефектив-
но виконувати свої функції.


15  Розгляньте зображення органа на ма-
люнку. Поясніть, які захворювання мо-
жуть його вражати і як їх можна по-
передити.


Щитоподібна залоза
