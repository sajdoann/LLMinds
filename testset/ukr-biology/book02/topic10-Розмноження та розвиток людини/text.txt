Тема 11


Розмноження та розвиток людини


Репродуктивна система


55


Перед тим як перейти до вивчення репродуктив-
ної системи людини, пригадайте, як розмножуються 
тварини. Які органи входять до складу статевих сис-
тем хребетних? Які гормони впливають на розвиток 
статевих ознак людини?


стать і статеві ознаки
Стать  — це сукупність ознак, які забезпечують статеве роз-
множення й відрізняють чоловічі та жіночі особини одного виду.
Між собою особини різної статі відрізняються за первинними і вто-
ринними статевими ознаками.  Первинні статеві ознаки  — це від-
мітні анатомо-морфологічні особливості організму, які забезпечують 
утворення відповідних гамет і запліднення. До первинних статевих 
ознак відносять різницю в будові статевих залоз, статевих провідних 
шляхів, зовнішніх статевих органів. Вони наведені в таблиці.


Первинні статеві ознаки людини


У жінок
У чоловіків


Внутрішні статеві органи


• Сім’яники
• Сім’явивідні протоки
• Передміхурова залоза


• Яєчники  
• Маткові (фаллопієві) 
• Матка  
труби
• Вульва  
• Піхва


зовнішні статеві органи


• Соромітні губи
• Клітор
• Мошонка
• Пеніс


190
.Репродуктивна система


Вторинні статеві ознаки  — це відмітні анатомо-морфологічні 
особливості організму, що відіграють певну роль у процесах розви-
тку організму й регуляції фізіологічних процесів, які в особин різної 
статі відбуваються по-різному. 
Так, у жінок, на відміну від чоловіків, добре розвинені молочні 
залози, а тазові кістки більш потужні. У чоловіків більша частина 
маси тіла припадає на м’язи (40 % проти 23 % у жінок). Окрім 
того, у чоловіків часто виростають борода й вуса. Вторинною озна-
кою є й розташування волосся на тілі, яке також різниться у жінок 
і чоловіків. Деякі вторинні ознаки наведено в таблиці.


Деякі вторинні статеві ознаки людини


У жінок
У чоловіків


• Добре розвинені молочні залози
• Менша кількість волосся на тілі
• Відсутність волосся на підборідді
• Трикутна форма волосся на лобку
•   Менша талія, коротший, ширший таз, 
широкі стегна
•   Жирова тканина накопичується голов­


• Нерозвинені молочні залози
•   Більша кількість волосся на тілі: волосся 
на верхній губі, на підборідді, часто на 
грудях, животі, передпліччях і гомілках, 
деколи також на руках, стегнах, сідни-
цях, плечах
•   Вузькі стегна
•   Жирова тканина накопичується голов­


ним чином навколо стегон


ним чином навколо плечового пояса


Статеві органи
Як ви вже знаєте, статеві органи людини поділяють на чоловічі 
та жіночі. І в чоловіків і в жінок є зовнішні та внутрішні статеві 
органи. Основна функція статевих органів — забезпечення процесу 
розмноження, тобто утворення чоловічих та жіночих статевих клі-
тин, виношування плода в жінок та виділення специфічних секретів 
у чоловіків.


Внутрішні статеві органи
Внутрішні статеві органи чоловіків  — це яєчка з придатками, 
статеві канали (сім’явивідна й придаткова протоки), придаткові ста-
теві залози (сім’яні міхурці, передміхурова залоза, залози цибулини 
сечівника), сечівник  (мал. 55.1  б , с. 192) .
До  внутрішніх жіночих статевих органів  належать яєчники, 
маткові труби, матка й піхва  (мал. 55.1  а , с. 192) . Яєчники — це 
парні статеві залози мигдалеподібної форми. У них утворюються й до-
зрівають жіночі статеві клітини — яйцеклітини. Також яєчники утво-
рюють статеві гормони, такі як естрадіол і прогестерон. До черевної 


191
.теМа 11


Фаллопієва труба
Яєчник


Сім'явивідна 
протока
Сечовий 
міхур


міхур
міхур


Сім'яний 
міхурець


Матка


Передміху-
рова залоза


Піхва


Придаток 
яєчка


Пеніс


Яєчка 
(сім'яники)


Великі соромітні 
губи
Малі соромітні 
губи


а
б


Мал. 55.1.  Жіночі ( а ) та чоловічі ( б ) внутрішні статеві органи


порожнини яєчники прикріплені кількома зв’язками. Розмір яєчника 
становить 3  ×  2  ×  1 см, а важить він близько 7 г.


Зовнішні статеві органи
До  зовнішніх чоловічих статевих органів  відносять статевий 
член (пеніс) та мошонку. Статевий член (пеніс) — орган циліндричної 
форми, призначений для виведення сечі та сім’яної рідини (сперми). 
У цьому органі розрізняють головку, на якій розташоване зовнішнє 
вічко сечівника, корінь (місце фіксації члена до кісток таза) та тіло 
(частина органа, яка лежить між коренем і головкою). Мошонка — 
шкірний, мішечкоподібний утвір, у якому розміщені яєчка з при-
датками та початкові відділи сім’яних канатиків.
До  зовнішніх жіночих статевих органів  належать великі й малі 
соромітні губи та клітор. Великі соромітні губи — парні масивні 
складки шкіри, досить пружні, які йдуть паралельно одна одній 
і обмежують з боків соромітну щілину. Малі соромітні губи — парні 
тонкі складки шкіри, розміщені всередині великих соромітних губ, 
паралельно їм, але тонші та коротші. Клітор — невелике пальце-
подібне випинання, яке розміщується між передньою спайкою губ 
та зовнішнім отвором жіночого сечівника і складається з головки, 
тіла та ніжки.


статеві клітини
Чоловічими статевими клітинами є  сперматозоїди . Це рухливі 
клітини, які мають три відділи — головку, шийку і хвіст   (мал. 55.2) . 


192
.Репродуктивна система


Репродуктивна система


Хвіст
Акросома


Головка


Шийка


Мал. 55.2.  Будова сперматозоїда


Овоплазма


Жовткова
оболонка


Я дро


Мал. 55.3.  Будова яйцеклітини


У хвості містяться спеціальні біл-
ки, які забезпечують рух сперма-
тозоїда. А в шийці зосереджені мі-
тохондрії, що виробляють енергію, 
яка використовується для руху. 
Головка клітини містить ядро зі 
спадковим матеріалом і спеціальну 
органелу — акросому. Вона потріб-
на для того, щоб сперматозоїд міг 
подолати оболонки яйцеклітини 
під час запліднення: ферменти, які 
містяться в акросомі, цю оболонку 
розчиняють.
Жіночими статевими кліти-
нами є  яйцеклітини  (мал. 55.3) . 
Яйцеклітина набагато більша, ніж 
сперматозоїд. Вона містить по-
живні речовини, які забезпечують 
перші поділи майбутнього зарод-
ка, і не має джгутика. Спадковий 
матеріал яйцеклітини міститься 
в ядрі. Зовні її оточують спеціальні оболонки, які утворюються під 
час розвитку яйцеклітини в яєчнику. Вони перешкоджають проник-
ненню в яйцеклітину більш ніж одного сперматозоїда та сприяють 
укоріненню зародка в слизову оболонку матки.


Люди різної статі відрізняються за первинними і вто-
ринними статевими ознаками. До первинних статевих 
ознак належать внутрішні й зовнішні статеві органи. 
Ці органи забезпечують процес розмноження, у тому 
числі й утворення статевих клітин. Чоловічими статевими клі-
тинами є сперматозоїди, а жіночими — яйцеклітини.
.теМа 11


Як працює репродуктивна система


56


Перед тим як перейти до вивчення роботи репро-
дуктивної системи, пригадайте, які органи входять до 
її складу. Які статеві гормони виробляються в організмі 
людини? Які гормони стимулюють розвиток чоловічих, 
а які — жіночих вторинних ознак?


Утворення статевих клітин
Сперматозоїди  утворюються в чоловічих статевих залозах 
сім’яниках, починаючи від періоду статевого дозрівання до припи-
нення статевої активності організму. 
Розмноження первинних статевих клітин, з яких утворюються 
яйцеклітини , відбувається тільки під час ембріонального розвитку. 
Після народження в організмі жінки міститься приблизно 400 тис. 
незрілих первинних статевих клітин. 
У період статевого дозрівання ці клітини починають розвивати-
ся. Зазвичай протягом одного менструального циклу дозріває тільки 
одна яйцеклітина.


Менструальний цикл
Менструальний цикл  — це закономірні циклічні зміни в орга-
нізмі жінки, що повторюються через певні проміжки часу й зовні 
проявляються у вигляді менструації. 
Менструація  — це періодична поява нерясних і нетривалих 
кров’яних виділень зі статевих шляхів, характерна для здорової не-
вагітної жінки. Середня тривалість менструального циклу становить 
28 днів. 
Кожний нормальний менструальний цикл є підготовкою орга-
нізму жінки до вагітності. Менструальна кровотеча є наслідком від-
торгнення слизової оболонки матки — ендометрію.
Перша менструація у дівчини настає зазвичай у віці 12–14 років. 
Припинення менструацій спостерігається у жінок під час вагітнос-
ті й у багатьох з них — після пологів у період годування дитини 
грудьми. У похилому віці у жінок починається поступове згасання 
менструальної функції — настає клімакс.


194
.Як працює репродуктивна система


Овуляція
Менструація
Розвиток фолікула


Початок овуляції           7 день                        14 день                                         21 день             28 день


Мал. 56.1.  Менструальний цикл


Фази менструального циклу та його регуляція
Менструальний цикл включає чотири фази: менструальну, піс-
ляменструальну, овуляційну й передменструальну  (мал. 56.1) . Під 
час  менструальної фази  відбувається відторгнення і видалення 
з організму слизової оболонки матки. У  післяменструальну фазу  
ця оболонка відновлюється. В  овуляційну фазу  під впливом гормо-
нів у яєчнику активно розвивається один із  фолікулів  — пухирців, 
у яких формуються яйцеклітини. Після завершення формування 
яйцеклітини вона виходить з фолікула. Цей процес називається 
овуляцією . У  передменструальну фазу  з фолікула, який покину-
ла яйцеклітина, утворюється так зване  жовте тіло  — тимчасовий 
орган внутрішньої секреції. Воно виробляє гормони, необхідні для 
нормального перебігу вагітності. Якщо запліднення не відбувається, 
то жовте тіло редукується і цикл починається знову.
Менструальний цикл регулюють відразу декілька органів, що 
працюють узгоджено. Гіпофіз виробляє ряд найважливіших гормонів, 
серед яких два безпосередньо регулюють роботу яєчників,— це фолі-
кулостимулюючий гормон (ФСГ) і лютеїнізуючий гормон (ЛГ). Яєч-
ники відповідають за дозрівання яйцеклітини й вироблення статевих 
гормонів. Статеві гормони, що виробляються яєчниками, впливають 
на матку, маткові труби, піхву, молочні залози, шкірні покриви, 
жирову тканину й кістки.


Запліднення
Запліднення  — це процес злиття зрілої чоловічої (сперматозоїд) 
і жіночої (яйцеклітина) статевих клітин, у результаті чого утво-
рюється одна клітина — зигота, що є початком нового організму 
(мал. 56.2, с. 196) .
Під час статевих зносин у піхву випорскується 3–5 мл сперми — 
суміші сперматозоїдів із виділеннями чоловічих залоз. У ній міститься 
200–500 млн сперматозоїдів, які мають властивість рухатися проти 


195
.теМа 11


течії рідини. Із піхви вони переміщуються в мат-
ку, а потім — у маткові труби, де й зустрічаються 
з яйцеклітиною. Яйцеклітина самостійно рухати-
ся не може. Її рухи забезпечуються скороченнями 
м’язів стінки труби та роботою війок епітелію. Зрі-
ла яйцеклітина з фолікула, який лопнув, потрапляє 
спочатку в черевну порожнину, а далі — у матко-
ву трубу, де зазвичай і відбувається запліднення.


Вагітність
Вагітність  — це фізіологічний стан організму 
жінки, пов’язаний із заплідненням яйцеклітини 
й розвитком зародка і плода. Вагітність у жінки 
триває 270–280 днів.
Під час вагітності в організмі жінки відбувають-
ся значні зміни. Із зовнішніх оболонок плода фор-
мується плацента.  Плацента, або дитяче місце, — 
це орган, що зв’язує плід з організмом матері під 
час внутрішньоутробного розвитку. Вона забезпечує 
обмін речовин між організмом матері й плодом та 
вберігає плід від нападу імунної системи матері.
Значні зміни відбуваються в матці: збільшу-
ються її розміри — не тільки за рахунок розтяг-
нення стінок, але й за рахунок збільшення маси 
м’язів. Розвивається мережа великих і дрібних су-
дин, що несуть кров до плаценти. Нирки працюють 
з підвищеним навантаженням, виводячи продукти 
обміну не тільки матері, але й плода. У жінки 
активізується утворення еритроцитів у кістковому 
мозку, збільшується кількість крові, розширюють-
ся кровоносні судини, посилюється газообмін. Для 
забезпечення нормального функціонування органів 
і систем організму вагітної, сприятливих умов для 
розвитку плода необхідна підвищена кількість по-
живних речовин та кисню.


Мал. 56.2.  Запліднення — 
злиття яйцеклітини і сперма-
тозоїда


пологи
Пологи  — це фізіологічний процес, яким за-
кінчується вагітність, вихід з тіла матері зрілого 
плода й посліду (плаценти та зародкових оболонок) 
(мал. 56.3) .


196
.Як працює репродуктивна система


1
2
4


3


6
5
7
8


Мал. 56.3.  Пологи


Народження дитини забезпечується переймами й потугами. 
Перейми  — це періодично повторювані скорочення м’язів матки. 
Потуги  — це ритмічні скорочення м’язів черевного преса, які до-
лучаються до перейм.


Менструальний цикл — це закономірні циклічні змі-
ни в організмі жінки, що повторюються через певні 
проміжки часу. Зовні він проявляється у вигляді мен-
струації та поділяється на чотири фази. Регуляцію 
менструального циклу здійснює ендокринна система. Під час ста-
тевого акту може відбутися запліднення, унаслідок чого настане 
вагітність. Під час вагітності для забезпечення обміну речовин 
з організмом матері з оболонок плода утворюється спеціальний 
орган — плацента.
.теМа 11


Розвиток людини


57


Перед тим як перейти до вивчення процесів розви-
тку людини, пригадайте, як може відбуватися розви-
ток у тварин. Яким тваринам притаманний розвиток 
з метаморфозом, а яким — без метаморфозу? У яких 
тварин зародок розвивається в тілі матері?


Онтогенез і чинники, що на нього впливають
Онтогенез  — це індивідуальний розвиток організму від моменту 
зародження до природної смерті або до припинення існування одно-
клітинного організму в результаті поділу.
Термін «онтогенез» був запропонований німецьким ученим 
Е. Геккелем 1866 р. В основі онтогенезу лежить процес послідовної 
та необоротної реалізації спадкової інформації конкретного організму. 
На реалізацію цієї інформації (і, відповідно, на перебіг онтогенезу) 
може впливати багато різних чинників. До них відносять умови 
навколишнього середовища, нейрогуморальну та гормональну регу-
ляцію тощо.


ембріональний період розвитку
Ембріональний (зародковий) період триває від моменту утворен-
ня зиготи до народження дитини  (мал. 57.1) . У цей період з однієї 
клітини формуються всі тканини й системи органів організму.
Зародковий розвиток людини має декілька етапів: дроблення, 
утворення зародкових листків і оболонок, утворення тканин (гісто-
генез) і органів (органогенез).
Через чотири-п’ять днів після запліднення одношаровий зародок 
з порожниною всередині потрапляє до порожнини матки. Після цього 
він занурюється в її слизову оболонку й прикріплюється до неї. Цей 
процес називається  імплантацією .
Починається ембріональний період внутрішньоутробного розви-
тку. Спочатку формуються три зародкові оболонки і три зародкові 
листки. Зародкові оболонки утворюються із частини клітин зародка. 
Зовнішня оболонка має ворсинки з капілярами, через які зародок 
живиться й дихає. Внутрішня оболонка тонка і прозора, вона утворює 
міхур, порожнина якого заповнена плідною рідиною, що захищає 


198
.Розвиток людини


4 тижні
6 тижнів


3 тижні


8 тижнів
3 місяці


Мал. 57.1.  Ембріональний розвиток


зародок від механічних ушкоджень. Зовнішня й середня оболонки 
беруть участь в утворенні плаценти разом зі слизовою оболонкою 
матки.
На 10–14-й день після запліднення клітини зародка формують 
зародкові листки, з яких потім утворюються всі органи і тканини.
Плодом  називають організм, починаючи від 9-го тижня вну-
трішньоутробного розвитку й до моменту народження. Плід має своє 
навколишнє середовище, яке складається із зародкових оболонок, 
навколоплідних вод і пуповини. Пуповина — це шнуроподібний 
орган, що відходить від плаценти і з’єднує плід з материнським 
організмом.


постембріональний період
Постембріональний період — це період життя людини після на-
родження  (мал. 57.2, с. 200) . Його можна розділити на кілька ета-
пів, тривалість яких відрізняється у чоловіків та жінок. Окрім того, 
велике значення мають особисті характеристики людини, такі як 
її спадковість та спосіб життя. Зовнішні чинники також можуть 
впливати на тривалість окремих етапів онтогенезу.
Отже, у житті людини виділяють такі вікові періоди:
Період немовляти  (перші 10 днів): відбувається перебудова 
організму, зумовлена адаптацією до життя поза організмом ма-
тері. Руйнуються структури, пов’язані з обміном речовин через 
плаценту.


199
.теМа 11


Мал. 57.2.  Постембріональний розвиток чоловіків


Грудний період  (10 днів — 1 рік) характеризується найвищими 
в постембріональному періоді темпами росту й розвитку всіх систем 
органів, а також зміцненням опорно-рухового апарату, формуванням 
великої кількості умовних рефлексів.
Раннє дитинство  (1–3 роки): спостерігаються високі темпи рос-
ту й розвитку всіх систем органів; початок самостійних активних 
рухів; перехід на харчування дорослою їжею; розвиток молочних 
зубів; початок використання мовлення. У кінці періоду темпи росту 
вповільнюються.
Перше дитинство  (4–7 років): уповільнюються темпи росту; 
відбувається активне накопичення інформації про навколишній світ; 
формуються вміння та навички, необхідні для самостійної життєді-
яльності; розвиваються постійні зуби.
Друге дитинство  (8–12 років у хлопчиків, 8–11 років у ді-
вчаток): відносно невисокі темпи росту; продовжується активне на-
копичення інформації про навколишній світ та формування вмінь 
і навичок, необхідних для самостійної життєдіяльності.
Підлітковий період  (13–16 років у хлопців, 12–15 років у дів-
чат): початок періоду статевого дозрівання; різке збільшення темпів 
росту; суттєві гормональні перебудови в організмі; початок функці-
онування статевих систем.
Юнацький період  (17–21 рік у хлопців, 16–20 років у дівчат): 
завершення періоду статевого дозрівання; зменшення темпів розвитку 


200
.Розвиток людини


та закінчення росту тіла; статеві системи виходять на нормальний 
режим функціонування.
Зрілий вік  (перший період — 22–35 років у чоловіків, 21–35 ро ків 
у жінок): найбільш продуктивний період життя; розвиток здіб ностей 
досягає найвищого рівня, робота всіх систем організму є найбільш 
ефективною.
Зрілий вік  (другий період — 36–60 років у чоловіків, 36–55 ро ків 
у жінок): дуже продуктивний період; досить високі фізичні можли-
вості поєднуються з багатим досвідом і дозволяють досягати найви-
щих результатів. У кінці періоду спостерігається поступове згасання 
функцій репродуктивної системи.
Похилий вік  (61–74 роки у чоловіків, 56–74 роки у жінок): стан 
організму суттєво залежить від особливостей життя, яке людина вела 
в попередні періоди. Репродуктивні функції у чоловіків продовжують 
згасати, у жінок припиняються взагалі.
Старечий вік  (75–90 років): в організмі відбуваються структурні, 
функціональні та біохімічні зміни, які значною мірою обмежують 
його можливості.
Довгожительство  (більш ніж 90 років): в організмі тривають 
структурні, функціональні та біохімічні зміни, які обмежують його 
можливості.


Розвиток людини складається з двох основних ета-
пів — ембріонального й постембріонального. Період 
життя людини після народження можна поділити на 
кілька етапів, тривалість яких відрізняється у чоло-
віків та жінок.
.теМа 11


Порушення роботи 
репродуктивної системи


58


Перед тим як перейти до  вивчення порушень ро-
боти репродуктивної системи людини, пригадайте, 
які органи входять до її складу. Які захворювання се-
човидільної системи можуть виникати в людини? Чим 
відрізняються між собою висхідні й низхідні інфекції? 
Які шляхи передачі ВІЛ ви знаєте?


Вплив шкідливих речовин на розвиток плода
Дія шкідливих речовин під час розвитку плода становить особли-
ву небезпеку. Це пов’язано з тим, що за короткий період ембріональ-
ного розвитку в організмі утворюється велика кількість нових органів 
та їх систем. Під час їх формування навіть найменший негативний 
вплив може призвести до порушень, що матимуть тяжкі наслідки.
Саме тому багато медичних препаратів мають обмеження щодо 
застосування під час вагітності. Якщо не дотримуватися таких засте-
режень, то це може призвести до непередбачуваного результату. Так, 
у середині XX ст. застосування вагітними безпечного для дорослих 
снодійного препарату призвело до народження дітей з редукованими 
кінцівками.
Вам уже відомо про вплив куріння та алкоголю на всі системи 
органів дорослої людини. Уявіть, до яких наслідків для плода можуть 
призвести ці шкідливі звички. Продукти, які містяться в тютюново-
му диму, небезпечні і для дорослого організму, а під час вагітності 
вони можуть спричинити пошкодження плаценти або викликати 
передчасні пологи. Алкоголь впливає на розвиток нервової системи 
і може призводити до народження дітей із психічними порушеннями.


Захворювання, що передаються статевим шляхом
Дуже небезпечними для здоров’я людини є захворювання, які 
передаються статевим шляхом. Організм людини не виробляє імуні-
тету до цих захворювань, тому навіть після одужання людина може 
знову на них захворіти. Проникаючи в організм через статеві шляхи, 
збудники цих захворювань можуть також порушувати функціонуван-
ня інших органів. Так, збудник сифілісу  (мал. 58.1)  уражає серце, 
кістки, нервову систему тощо.


202
.порушення роботи репродуктивної системи


Мал. 58.1.  Збудник сифілісу
Мал. 58.2.  Збудник гонореї


Захворювання, що передаються статевим шляхом, можуть бути 
спричинені: найпростішими (трихомоноз), бактеріями (гонорея 
(мал. 58.2)  та сифіліс), вірусами (генітальний герпес), мікроскопіч-
ними грибами (кандидоз). Статевим шляхом можуть передаватися і 
деякі паразитарні інфекції, наприклад педикульоз.


попередження ВІЛ-інфікування
Вірус імунодефіциту людини (ВІЛ), який є збудником СНІДу, 
дуже небезпечний. Він уражає імунну систему людини, у результаті 
чого організм стає беззахисним перед будь-якою інфекцією. З курсу 
основ здоров’я ви знаєте, що цей вірус передається не лише статевим 
шляхом. Але він є одним з основних. Річ у тому, що під час статевого 
акту дуже часто виникають мікроскопічні пошкодження слизових 
оболонок статевих органів. Їх можна не помітити неозброєним оком, 
але вони наче ворота, що пропускають вірус в організм людини. Тому 
дуже важливо утримуватися від незахищених статевих контактів.


Репродуктивна система людини є дуже вразливою щодо 
негативних впливів. Шкідливі речовини, зокрема ті, 
які потрапляють в організм під час куріння, а також 
алкоголь можуть порушувати розвиток плода. Це може 
спричинити аномалії та призвести до загибелі плода. Небезпечни-
ми є інфекції, що передаються статевим шляхом. Їх можна легко 
уникнути, якщо вести здоровий спосіб життя, і разом з тим дуже 
складно вилікувати.
.Узагальнення за темою  
«Розмноження та розвиток людини»


У завданнях 1–11 оберіть одну правильну відповідь.


1  
Первинною статевою ознакою жінки є:
а)  широкий таз  
в)  нерозвинені молочні залози
б)  ріст бороди  
г)  наявність піхви


2  
Зовнішній статевий орган чоловіків — це:
а)  передміхурова залоза  
в)  яєчко з придатками
б)  сечівник  
г)  мошонка


3  
Вторинні статеві ознаки формуються під дією:
а)  гормонів  
в)  гамет
б)  ферментів  
г)  умов середовища


4  
Органами, у яких формуються жіночі статеві клітини, є:
а)  сім’яники  
в)  яєчка
б)  яєчники  
г)  маткові труби


5  
Фолікул — це пухирець, у якому формується:
а)  яйцеклітина  
в)  сперма
б)  сперматозоїд  
г)  ендометрій


6  
Овуляція — це:
а)  вихід яйцеклітини з фолікула
б)  занурення яйцеклітини в слизову оболонку матки
в)  рух яйцеклітини по маткових трубах
г)  початкова стадія поділу яйцеклітини


7  
Місце, у якому зазвичай відбувається процес запліднення 
яйцеклітини:
а)  яєчники  
в)  піхва
б)  матка  
г)  маткові труби


8  
Плацента — це:
а)  частина зародка
б)  зародкові оболонки
в)  частина матки
г)  орган, який сполучає плід з організмом


204
.9  
 Запліднена яйцеклітина починає ділитися:
а)  у порожнині тіла  
в)  матці
б)  яєчнику  
г)  маткових трубах


10   Занурення зародка в слизову оболонку матки називається:
а)  заплідненням  
в)  онтогенезом
б)  імплантацією  
г)  пологами


11   Статеве дозрівання починається в:
а)  юнацькому періоді  
в)  грудному періоді
б)  підлітковому періоді  
г)  ранньому дитинстві


12   Установіть відповідність між періодом онтогенезу та віком 
хлопчиків, що відповідає цьому періоду.


1)  раннє дитинство
2)  грудний період
3)  юнацький період
4)  підлітковий період


а)  8–12 років
б)  1–3 роки
в)  13–16 років
г)  10 днів — 1 рік
д)  17–21 рік


13   Установіть відповідність між періодом онтогенезу та віком 
дівчаток, що відповідає цьому періоду.


1)  раннє дитинство
2)  грудний період
3)  юнацький період
4)  підлітковий період


а)  8–11 років
б)  1–3 роки
в)  12–15 років
г)  10 днів — 1 рік
д)  16–20 років


14   Розгляньте зображення клітини на ма-
люнку. Поясніть, які особливості її бу-
дови дозволяють їй ефективно викону-
вати свої функції.


15   Розгляньте зображення клітини на ма-
люнку. Поясніть, які особливості її бу-
дови дозволяють їй ефективно викону-
вати свої функції.
.Узагальнення


Організм людини як цілісна система


59


Перед тим як перейти до вивчення організму лю-
дини як цілісної системи, пригадайте, які системи ор-
ганів входять до складу організму людини. Які системи 
органів регулюють процеси в організмі? Які функції має 
кровоносна система? Що таке гомеостаз?


Функції, що підтримують цілісність організму
Власне будь-яка функція організму людини в тій чи іншій мірі 
підтримує його цілісність. Та найбільше значення серед них мають 
транспортна, захисна й регуляторна.
Транспортна функція  пов’язує між собою всі органи і системи, 
дозволяє переміщувати в межах тіла необхідні ресурси та здійсню-
вати гуморальну регуляцію.
Захисна функція  забезпечує підтримання цілісності організму. 
Вона відповідає за сталість умов в організмі та захищає його від 
проникнення чужорідних тіл і небезпечних речовин.
Регуляторна функція  узгоджує дію всіх органів і систем між 
собою. Власне вона й робить організм єдиним цілим, системою, яка 
здатна підтримувати своє існування протягом тривалого часу.


способи підтримання гомеостазу
Підтримання гомеостазу в організмі людини досягається шляхом 
взаємодії регуляторних систем із залученням усіх інших систем ор-
ганізму. Регуляторні системи зазвичай працюють, використовуючи 
принцип протидії. 
Так, симпатична система прискорює серцеві скорочення, а пара-
симпатична сповільнює їх, інсулін знижує рівень глюкози у крові, 
а глюкагон підвищує його. Такий спосіб регуляції дозволяє підтри-
мувати динамічну рівновагу й легко змінювати потрібні параметри 
роботи органів.


206
.Організм людини як цілісна система


Мал. 59.1.  Розташування органів ендокринної сис-
теми в організмі людини


Активну роль у підтриманні го-
меостазу відіграє центральна нер-
вова система. Вона не тільки бере 
активну участь у процесах стресу, 
нервовій і гуморальній регуляції, 
а ще й запобігає порушенню гомео-
стазу шляхом уникнення ситуацій, 
у яких це порушення може виник-
нути. Наприклад, якщо людина 
бачить червоне світло світлофора, 
то вона зупиняється. Таким чином 
людина уникає потрапляння під 
колеса автомобіля, що, зрозуміло, 
призвело б до порушення гомеос-
тазу її організму.


Інтегрувальна функція систем органів
Важливу функцію об’єднання частин організму в єдину систему 
виконують кровоносна, нервова й ендокринна системи. Кровоносна 
система є переносником матеріальних ресурсів організму — поживних 
речовин, кисню, продуктів обміну, а нервова й ендокринна системи 
виконують регуляторну функцію. Нервова система здійснює регуля-
цію шляхом передачі імпульсів по нервах. Ендокринна  (мал. 59.1)  
забезпечує процеси керування, використовуючи біологічно активні 
молекули — гормони.


Організм людини є єдиною системою, існування якої 
можливе лише за умови узгодженої роботи її частин. 
Це дозволяє підтримувати відносну сталість внутріш-
ніх умов організму. Важливу інтегрувальну роль в ор-
ганізмі людини виконують кровоносна, нервова й ендокринна 
системи.
