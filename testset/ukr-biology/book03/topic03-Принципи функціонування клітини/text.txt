Тема 3


Принципи функціонування клітини


Обмін речовин та енергії


14


Повторіть визначення системи, яке ви вивчали ра-


ніше. Пригадайте, чому живі організми можна вважати 
системами. Повторіть те, що ви вчили про обмін ре-
човин в організмі людини.


Обмін речовин. Типи обміну
Клітина є одним цілим, біологічною системою, елементи якої 


об’єднано спільним обміном речовин і перетворенням енергії.  Обмін 
речовин  — це сукупність хімічних реакцій, які відбуваються в клі-
тинах і потрібні для підтримання життя. Обмін речовин у клітині 
можна умовно поділити на два етапи — обмін із навколишнім се-
редовищем і внутрішній обмін, або метаболізм (мал. 14.1). Під час 
обміну з навколишнім середовищем рослини, наприклад, поглинають 
воду, вуглекислий газ, мінеральні речовини тощо, а виділяють ки-
сень, воду та інші речовини.


Метаболізм можна визначити як закономірний порядок перетво-


рення речовин та енергії в клітині, спрямований на її ріст, життєді-
яльність та самовідтворення. Метаболізм будь-якої клітини складаєть-
ся з двох типів обміну або взаємопов’язаних комплексів реакцій. Це 
реакції пластичного (анаболізм) та енергетичного (катаболізм) обміну.


Обмін з навколишнім середовищем  (поглинання 


й виділення речовин між організмом і середовищем)


Обмін речовин  


Пластичний обмін 


та енергії


(анаболізм)


Внутрішній обмін  (хімічне  


перетворення речовин у клітині)


Енергетичний обмін 


(катаболізм)


Мал. 14.1.  Схема обміну речовин та енергії в живих організмах


62
.Обмін речовин та енергії


Особливості   пластичного та енергетичного обміну


Тип обміну
Пластичний (анаболізм)
Енергетичний (катаболізм)


Розщеплення складних органічних 
сполук на простіші


Що відбу­
вається


За рахунок енергії макроергічних 
зв’язків відбувається синтез склад-
них органічних сполук із більш 
простих попередників


Які пере-
творення 
енергії від-
буваються


АДФ + Ф + Енергія  →  АТФ
Енергія, яка виробляється під час 
окиснення органічних речовин, 
використовується для утворення 
молекули АТФ з молекул АДФ 
і ортофосфатної кислоти


АТФ  →  АДФ + Ф + Енергія
Молекули АТФ, які містять макро-
ергічні зв’язки, розпадаються на 
молекули АДФ і ортофосфатної 
кислоти (Ф). При цьому виділяєть-
ся енергія, яка використовується 
для синтезу органічних сполук


Результат


Утворення органічних молекул, 
потрібних для життєдіяльності 
клітини


Енергія, яка виділяється, запасаєть-
ся клітиною у формі макроергіч-
них зв’язків низки сполук (напри-
клад, АТФ)


Основні етапи енергетичного обміну
Розщеплення органічних речовин у ході енергетичного обміну 


відбувається в кілька етапів. Воно може починатися ще за межа­
ми організму, як, наприклад, у павуків, для яких характерне зо-
внішнє травлення. Але основні процеси катаболізму відбуваються 
в клітинах.


Особливості перебігу окремих етапів енергетичного обміну


Етапи розщеплення 


органічних речовин
Що відбувається
Де відбувається


Підготовча стадія 
енергетичного обміну


Макромолекули розщеплюються  
до мономерів. Утворюються молекули 
глюкози


Навколишнє середо-
вище, травний тракт 
(ротова порожнина, 
шлунок, кишечник)


Цитозоль


Перший етап  
клітинного дихання 
(анаероб­ний).  
Гліколіз та бродіння


Безкисневий етап розщеплення.  
Молекули глюкози розщеп­люються 
до проміжних сполук:
C 6 H 12 O 6   →  2C 3 H 4 O 3  + 2H 2 O + 2 АТФ


Мітохондрії


Другий етап  
клітинного дихання 
(аеробний).  
Кисневе розщеплення


Етап кисневого розщеп­лення. Проміж-
ні сполуки окиснюються до низько-
молекулярних речовин (вода, вугле-
кислий газ):
2C 3 H 4 O 3  + O 2   →  6CO 2  + 4H 2 O + 36 АТФ


63
.Тема 3


Стадія  


витрачання 


енергії


Гліколіз та його значення
Гліколіз  — це біохімічний процес, який 


C 6 H 12 O 6 
Глюкоза


2 АТФ
2 АДФ


зазвичай відбувається в усіх клітинах орга-
нізму і є одним із джерел постачання АТФ 
для клітини. Крім того, у процесі гліколізу 
утворюються сполуки, які використовуються 
в наступних процесах клітинного дихання.


Процес гліколізу включає 10 біохіміч-


4 АДФ
4 АТФ
+ 2 H 2 O


Стадія  


2 C 3 H 4 O 3
Дві молекули 


віддачі енергії


пірувату


Мал. 14.2.  Схема гліколізу


них реакцій. У результаті цих реакцій 
утворюється дві молекули пірувату (піро-
виноградної кислоти). Крім того, у процесі 
гліколізу витрачається дві й синтезується 
чотири молекули АТФ. Відповідно, з кож-
ної молекули глюкози клітина отримує дві 
молекули пірувату і дві молекули АТФ 
(мал. 14.2).


Гліколіз не є аж таким енергетично вигідним процесом: дві мо-


лекули АТФ — це не дуже багато. Однак цей процес простий, надій-
ний і дуже швидкий! Він виник ще на ранніх стадіях життя і зараз 
є одним з основних метаболічних процесів усіх живих організмів.


Великою перевагою гліколізу є те, що він не потребує кисню. 


Саме тому м’язи людини можуть працювати навіть в умовах неста-
чі кисню під час великих фізичних навантажень. Потрібну енергію 
вони отримують завдяки процесу гліколізу.


Бродіння
Бродіння — це процес окиснення вуглеводів, який відбувається 


без участі кисню й дає змогу клітинам отримувати енергію у вигляді 
молекул АТФ. Першим етапом бродіння є гліколіз. А на наступному 


Глюкоза  C 6 H 12 O 6


2АТФ


Піруват  C 3 H 4 O 3


Молочна кислота  


Етиловий спирт  


Оцтова (етанова) кислота  


C 3 H 6 O 3


C 2 H 5 OH


CH 3 COOH


+ CO 2
+ CO 2


Молочнокисле бродіння
Спиртове бродіння
Оцтовокисле бродіння


Мал. 14.3.  Типи бродіння


64
.Обмін речовин та енергії


етапі, залежно від типу бродіння, з продукту гліколізу (пірувату) 
утворюються спирт, молочна та лимонна кислота або інші сполуки.


Залежно від того, які речовини утворюються, виділяють кілька 


різновидів бродіння (мал. 14.3). Спиртове бродіння характеризується 
утворенням молекул етилового спирту, води й вуглекислого газу. 
Під час молочнокислого бродіння продуктом процесу є молочна кис-
лота, а оцтового — оцтова кислота.


Значення процесів бродіння
Бродіння є надзвичайно важливим процесом як для природних 


процесів, так і для людини. У живій природі саме бродіння забезпечує 
енергією ті організми, які живуть у безкисневих умовах. І це не лише 
мікроби: для багатьох паразитів ця проблема також є актуальною. 
А виділення вуглекислого газу та метану в результаті процесів бродін-
ня деякими організмами взагалі може мати наслідки для всієї плане-
ти. Вони належать до парникових газів, і підвищення їх концентрації 
в атмосфері може призвести до глобального потепління на планеті.


Людина використовує бродіння для отримання багатьох харчо-


вих продуктів: хліба, кефіру, ряжанки, йогурту тощо. Відбувається 
бродіння і в організмі людини. Під час великих навантажень унаслі-
док бродіння утворюється молочна кислота, яка призводить до болю 
у м’язах після фізичних вправ.


Обмін речовин є характерною рисою всіх живих орга-
нізмів. Обмін речовин усередині організмів називають 
метаболізмом. Розрізняють два основні типи обміну — 
енергетичний (катаболізм) і пластичний (анаболізм). 
Під час катаболізму складні органічні сполуки розщеплюються до 
простих. Енергія, яка при цьому виділяється, запасається у ви-
гляді АТФ. Під час анаболізму з простих органічних речовин 
з витратами АТФ синтезуються складні органічні сполуки. Важ-
ливими складовими катаболізму є процеси гліколізу та бродіння.П
.Тема 3


Другий етап клітинного дихання


15


Повторіть особливості будови мітохондрій, які ви 


вивчали в попередній темі. У клітинах яких організмів 
наявні мітохондрії? Навіщо вони потрібні? З курсу хі-
мії пригадайте, що таке окиснення. Використовуючи 
матеріал попереднього параграфа, поясніть різницю 
між легеневим і клітинним диханням.


Що таке клітинне дихання
Клітинне дихання  — це сукупність реакцій окиснення органіч-


них речовин киснем, які відбуваються в клітинах живих організмів. 
Слід відмітити, що клітинне дихання і легеневе дихання — це не 
одне й те саме. Легеневе дихання — це фізіологічний процес, уна-
слідок якого певні гази потрапляють із повітря в кров або з крові 
в повітря. А клітинне дихання — це біохімічний процес, сукупність 
хімічних реакцій у клітинах.


Клітинне дихання складається з двох етапів. Перший з них 


(гліколіз) відбувається в цитозолі, а другий (кисневий) — у мітохон­
дріях.


У рослин під час клітинного дихання окиснюються органічні 


речовини, синтезовані самою рослиною, у тварин і грибів — речо-
вини, які організм отримує в результаті живлення або ті, що вони 
самі синтезують.


Біохімічні процеси клітинного дихання
Загальною формулою біологічного окиснення є така:


C 6 H 12 O 6    +
6 O 2
→
6 CO 2
+
6 H 2 O
+ Енергія


Глюкоза
Кисень
Вуглекислий 


Вода


газ


У результаті першого етапу цього процесу (гліколізу), який від-


бувається в цитозолі, утворюється піруват (піровиноградна кислота). 
Він транспортується з цитозолю в матрикс мітохондрії, де з допо-
могою ферментів відбувається його окиснення до вуглекислого газу 
та води. Окиснення відбувається в кілька етапів, на кожному з яких 
виділяється енергія. Частина енергії виділяється у вигляді тепла 
(45 %), а 55 % запасається в АТФ.


66
.Другий етап клітинного дихання


Цитозоль
Мітохондрія


2CO 2
4CO 2


2 АТФ
2 АТФ


Глюкоза


Цикл 


C 6 H 12 O 6
Гліколіз
2 молекули  


пірувату


 Кребса


34 АТФ


6O 2


Електронно- 


Електрони 


Сполука  


транспортний  


та Гідроген


Ацетил-КоА


ланцюг


6H 2 O


Мал. 15.1.  Схема клітинного дихання


Ефективність клітинного дихання
Ключовим етапом клітинного дихання є цикл Кребса (цикл три-


карбонових кислот). Саме в реакціях цього циклу утворюються спо-
луки, які є джерелом протонів і електронів для процесу окиснення. 
Клітинне дихання є надзвичайно ефективним процесом. Іще під час 
першого етапу клітинного дихання — гліколізу — з однієї молекули 
глюкози клітина отримує дві молекули АТФ, а на наступних ета-
пах клітинного дихання до цих молекул додається ще 36 молекул 
(мал. 15.1).


Клітинне дихання — це біохімічний процес, який від-
бувається в мітохондріях. У ході цього процесу органіч-
ні речовини, утворені під час гліколізу, окиснюються 
киснем, який надходить до клітини з навколишнього 
середовища. Частина енергії, яка при цьому виділяється, запаса-
ється клітинами у вигляді молекул АТФ.П
.Тема 3


Фотосинтез.  
Значення фотосинтезу й дихання


16


Повторіть особливості будови пластид, які ви 


вивчали в попередній темі. У яких організмів у кліти-
нах є пластиди? Навіщо вони потрібні? Пригадайте 
будову хлоропласта. Скільки мембран входить до його 
складу? Які структури утворює внутрішня мембрана 
хлоропласта?


Де відбувається фотосинтез
Фотосинтез — це процес утворення живими організмами орга-


нічних речовин з неорганічних з використанням енергії світла. Фо-
тосинтез здійснюють як одноклітинні живі організми (ціанобактерії 
та водорості), так і багатоклітинні (водорості та наземні рослини). 
Фотосинтез може відбуватися в усіх частинах організму, що містять 
хлоропласти.


У клітинах рослин процес фотосинтезу відбувається в хлороплас-


тах. Предками хлоропластів були прокаріотичні ціанобактерії. Ці 


Глюкоза


O 2


Хлоропласт


Світло


АТФ


НАДФH 2


Цикл 


Реакції  


Кальвіна


світлової  


НАДФ +


фази


АДФ
Ф


Реакції,  


що не залежать 


від світла


H 2 O
CO 2


Мал. 16.1.  Схема фотосинтезу


68
.Фотосинтез.  Значення фотосинтезу й дихання


бактерії перетворилися на хлоропласти, коли утворили симбіоз із 
еукаріотичними клітинами і стали жити всередині них. Крім хло-
ропластів існують також інші типи пластид — хромопласти й лей-
копласти. Але фотосинтез у них не відбувається.


У результаті фотосинтезу з вуглекислого газу (CO 2 ) й води (H 2 O) 


за допомогою сонячної енергії утворюються вуглеводи (C 6 H 12 O 6 ):


6CO 2
+
6H 2 O +  Енергія 


світла
= C 6 H 12 O 6     +
6O 2


Вуглекислий  


Вода
Глюкоза
Кисень


газ


Цей процес складається з двох основних фаз — світлової і тем-


нової (мал. 16.1).


Процеси світлової фази фотосинтезу
У ході світлової фази спочатку кванти світла вловлюються піг-


ментом хлорофілом, який розташований на мембранах тилакоїдів. 
Енергія квантів переходить до електронів, які захоплюються моле-
кулами-переносниками. Енергія цих електронів використовується 
в тилакоїдах для синтезу АТФ. Втрачені електрони заміняються 
електронами, які утворюються в результаті розщеплення (фотолізу) 
води під дією світла. Сумарне рівняння фотолізу води можна пред-
ставити так:


2Н 2 О  =  4Н +   +  О 2   +  4 e – ,


де  e –  — електрон.
Кисень виділяється як побічний продукт реакції, а протони Н +  


підхоплюються молекулами-переносниками НАДФ (нікотинамідаде-
ніндинуклеотидфосфат). Приєднуючи до себе протони, вони стають 
акумуляторами енергії (НАДФ•Н 2 ) і використовуються у темновій 
фазі для синтезу вуглеводів.


Таким чином, результатом світлової фази фотосинтезу є утворен-


ня кисню, синтез АТФ та відновлення НАДФ.


Процеси темнової фази фотосинтезу
Темнова фаза фотосинтезу відбувається в стромі хлоропластів. 


Сукупність реакцій, які задіяні в цьому процесі, називається циклом 
Кальвіна. В них за участі вуглекислого газу, що надходить ззовні, та 
продуктів світлової фази фотосинтезу НАДФ•Н 2  і АТФ утворюються 
молекули глюкози.


Ця фаза називається темновою не тому, що відбувається в темря-


ві. У більшості рослин вона відбувається вдень. Така назва означає 
лише те, що світло безпосередньо не бере в ній участі.


69
.Тема 3


Біологічне значення та планетарна роль фотосинтезу
Процес фотосинтезу є основним способом утворення органіч-


них речовин на нашій планеті. За рік фотосинтезуючі організми 
утворюють понад 150 млрд тонн органічних речовин. Фотосинтез 
також забезпечує надходження в атмосферу кисню (щорічно до 
200 млрд тонн), який живі організми використовують у процесах 
дихання.


Наслідком фотосинтезу стало формування великої кількості ко-


рисних копалин. 


Ще один наслідок фотосинтезу — озоновий шар. Він являє со-


бою тонкий прошарок нашої атмосфери, що утворюється з кисню під 
дією сонячного випромінювання. Наявність цього шару різко знижує 
кількість ультрафіолетових променів, які надходять до поверхні пла-
нети. Це вберігає живі організми від можливих негативних наслідків 
(суттєво знижує ризик пошкодження молекул ДНК у клітинах).


Біологічне значення та 


Рослинна 
клітина


планетарна роль клітинного 
дихання


Фотосинтез є дуже важливим 


Світло


Хлоропласт


Фотосинтез


CO 2  та H 2 O
Глюкоза  


(C 6 H 12 O 6 ) та O 2


Клітинне дихання


Тваринна 
клітина


Мітохондрія


АТФ


процесом не тільки для рослин, 
але і для інших живих організ-
мів. Він постачає кисень, який 
організми можуть використовува-
ти для вироблення енергії. Вона 
організмам потрібна пос­тійно: на-
віть коли організм спить, у ньо-
му відбувається безліч проце-
сів. Утворюються нові речовини 
й руйнуються старі, відбуваєть-
ся процес росту й поділу клітин, 
серце продовжує гнати кров по 
судинах — усе це потребує витрат 
енергії, яка утворюється внаслі-
док процесу клітинного дихання. 
Саме завдяки клітинному дихан-
ню живим організмам вдаєть-
ся підтри­мувати високий рівень 
життєдіяльності. 
Наприклад, 


Мал. 16.2.  Взаємозв’язок фотосинтезу та 
клітинного дихання


воно дозволяє тюленям і білим 


70
.Фотосинтез.  Значення фотосинтезу й дихання


ведмедям виробляти достатньо тепла, щоб виживати в суворих 
умовах Арктики.


Надзвичайно важливою є планетарна роль дихання. Зелені рос-


лини безперервно виробляють кисень, і підтримувати його вміст 
в атмосфері на потрібному рівні можливо тільки завдяки процесам 
клітинного дихання (мал. 16.2). Якщо рівновага між виробництвом 
та споживанням кисню порушиться, то це може призвести до ката-
строфічних наслідків для всієї планети.


Як нестача, так і надлишок кисню в атмосфері призведе до ма-


сової загибелі організмів. Його нестача буде причиною задухи, а над-
лишок спричинить кисневе отруєння організмів.


Для того щоб забезпечити процес фотосинтезу молекулами вуглекислого газу 
(СО 2 ), рослинам потрібно відкривати продихи на листках. Але в жаркому клі-
маті це призводить до надмірних витрат ними води. Тому рослини з родин 
Товстянкові й Кактусові вночі накопичують цей газ у своїх клітинах у вигляді 
певних сполук, а вдень використовують його для фотосинтезу. Цей тип фото-
синтезу має назву САМ-метаболізм (у перекладі з англійської — метаболізм 
за типом товстянкових).


Фотосинтез відбувається у хлоропластах і складається 
з двох фаз – світлової і темнової. У ході світлової фази 
кванти світла вловлюються пігментом хлорофілом, 
і їхня енергія використовується для синтезу АТФ. 
У темновій фазі фотосинтезу за рахунок АТФ та інших продуктів 
світлової фази відбувається фіксація молекул СО 2  і утворюються 
молекули глюкози. Живі організми в процесі фотосинтезу кисень 
виробляють, а в ході клітинного дихання  — споживають. Разом 
ці процеси забезпечують сприятливі умови для існування на Зем-
лі живих організмів.П
.Тема 3


Хемосинтез


17


У курсі біології рослин ви вивчали, зокрема, й бо-


бові. Пригадайте, чому вирощування бобових підвищує 
родючість ґрунту. У попередньому параграфі ви розгля-
нули особливості фотосинтезу. Звідки рослини беруть 
енергію для реакцій цього процесу?


Основні принципи й різновиди хемосин-


тезу


Хемосинтезом  називають процес утворення 


Нітрифікуючі бактерії


органічних речовин з неорганічних, який відбу-
вається за рахунок енергії хімічних реакцій. Це 
реакції окиснення, які відбуваються у клітинах 
мікроорганізмів. Такий принцип роботи відрізняє 
хемосинтезуючі організми від фотосинтезуючих, 
оскільки останні використовують як джерело енер-
гії сонячне проміння, а не хімічні реакції.


Хемосинтезуючі організми поділяють на групи 


за тими реакціями, які вони використовують. Для 
одержання енергії мікроорганізми можуть вико-
ристовувати реакції окиснення водню або сполук 
Нітрогену, Феруму чи Сульфуру.


Наприклад:


2H 2 S  +  O 2     →   2 H 2 O  +  2 S  +  Енергія


Сіркобактерії


Хемосинтезуючі мікроорганізми
Нітрифікуючі бактерії (мал. 17.1) окиснюють 


амоніак та його сполуки до нітритів і нітратів. За-
звичай цей процес здійснюють два види бактерій. 
Перший окиснює амоніак до нітритів, а другий — 
нітрити до нітратів.


Залізобактерії здійснюють окиснення Fe 2+ до 


Залізобактерії


Мал. 17.1.  Хемосинтезуючі 
мікроорганізми


Fe 3+ . Унаслідок їхньої діяльності утворюється 
ферум(III) оксид Fe 2 O 3 . Цю сполуку бактерії від-
кладають у своїй слизовій капсулі.


72
.Хемосинтез


Сіркобактерії окиснюють сірководень до сірки 


і далі до солей сульфатної кислоти. Водневі бакте-
рії використовують водень, який утворюється вна-
слідок розкладання залишків організмів іншими 
бактеріями. Цей водень вони окиснюють, а отри-
ману енергію використовують для перетворення 
CO 2  на метан та інші органічні сполуки.


Скупчення живих організмів 
біля «чорного палія»


Біологічне значення і планетарна роль 


хемосинтезу


Хемосинтезуючі організми відіграють дуже 


Результати життєдіяльності 
залізобактерій у водогон-
них трубах


важливу роль у колообігу таких елементів, як 
Нітроген, Сульфур і Ферум. Вони продукують 
органічні речовини там, де фотосинтез неможли-
вий. Так, глибоко на дні океанів існують справжні 
«оази життя» навколо «чорних паліїв». «Чорні 
палії» — це підводні гарячі джерела, вода яких 
насичена сполуками Сульфуру. Сіркобактерії ви-
користовують ці сполуки для свого росту. А ними 
живляться інші живі організми (мал. 17.2).


Залізобактерії стали справжніми творцями ко-


Мал. 17.2.  Наслідки ді-
яльності хемосинтезуючих 
бактерій


рисних копалин. Більшість покладів залізних руд 
створено завдяки мільйонам років діяльності цих 
мікроорганізмів. А водневі бактерії живуть у ґрунтах і відіграють 
важливу роль у процесах перетворення речовин, які там відбуваються.


Хемосинтезом називають процес утворення органічних 
речовин з неорганічних, який відбувається за рахунок 
енергії хімічних реакцій. Хемосинтезуючі організми 
поділяють на групи за тими реакціями, які вони ви-
користовують. Для одержання енергії мікроорганізми можуть ви-
користовувати реакції окиснення водню або сполук Нітрогену, 
Феруму чи Сульфуру. Ці мікроорганізми відіграють важливу роль 
у природі.П
.Тема 3


Синтетичні процеси у клітинах та орга­
нізмах. Порушення обміну речовин


18


У попередній темі ви вивчали органели клітин. 


Пригадайте, у яких органелах відбувається синтез ор-
ганічних речовин. Повторіть визначення метаболізму 
і назвіть типи обміну, які притаманні клітині. При-
гадайте, до яких наслідків може призвести нестача 
вітамінів у організмі людини. Чим між собою відрізня-
ються автотрофи й гетеротрофи?


Основні синтетичні процеси в клітинах
Пластичний обмін — це утворення складних органічних ре-


човин з більш простих. Саме в процесі пластичного обміну утво-
рюються всі біополімери і клітинні структури живих організмів. 
Різновидами пластичного обміну є процеси фотосинтезу й хемосин-
тезу, оскільки під час них складні органічні речовини утворюються 
з неорганічних.


Для реакцій пластичного обміну своїх клітин як гетеротрофні, 


так і автотрофні організми використовують зовнішні джерела енер-
гії та атоми Карбону. Різниця полягає в джерелах, з яких вони їх 
отримують. Автотрофи отримують Карбон з неорганічних речовин 
(вуглекислого газу) за рахунок енергії сонячного світла. А гетеро-
трофи — з органічних речовин інших живих організмів за рахунок 
окиснення частини цих речовин.


Особливості перебігу окремих процесів анаболізму  


(пластичного обміну)


Процес
Що відбувається
Де відбувається


Хлоропласти


Фотосинтез
Синтез проміжних сполук 
із неорганічних речовин


Хлоропласти, цитозоль


Синтез мономерів із про-
міжних сполук


Утворення моносахаридів 
амінокислот, жирних кис-
лот тощо


Утворення полімерів
Синтез білків, вуглеводів, 
ліпідів та нуклеїнових кис-
лот із мономерів


Цитозоль, хлоропласти, мі-
тохондрії, ендоплазматична 
сітка, ядро


74
.Синтетичні процеси у клітинах та орга­нізмах


Схожість процесів обміну в різних організмів
У клітинах рослин, тварин і грибів основні біохімічні процеси 


відбуваються однаково. Однаково відбуваються процеси клітинного 
дихання, у тому числі реакції гліколізу та циклу Кребса. В усіх орга-
нізмах нуклеїнові кислоти і білки синтезуються за однаковою схемою. 
А в процесах цього синтезу задіяні однакові комплекси ферментів. 
Та й процеси регуляції є дуже схожими. І хоча такі біохімічні про-
цеси не є абсолютно тотожними, але послідовність основних реакцій 
у всіх випадках є однаковою.


Учені вважають це наслідком того, що всі еукаріотичні клітини 


мають спільного предка, у клітинах якого всі ці біохімічні процеси 
вже відбувалися.


Наслідки порушення обміну речовин
Порушення обміну речовин можуть виникати з різних причин. На-


приклад, нестача вітамінів у їжі призводить до гіповітамінозів у люди-
ни, і тоді розвиваються такі захворювання, як рахіт, цинга або бері-бе-
рі. Нестача або надлишок певних хімічних елементів може призводити 
й до порушення обміну речовин у рослин. Найчастіше це призводить 
до зниження інтенсивності росту або пошкодження листків рослин.


Також порушення можуть виникати внаслідок генетичних змін — 


мутацій. З ними ви більш докладно ознайомитеся в наступних пара-
графах підручника.


Синтетичні процеси активно відбуваються в багатьох 
органелах клітин. Біохімічним процесом, який об’єднує 
їх між собою і з процесами енергетичного обміну, 
є цикл Кребса. Головні біохімічні процеси в клітинах 
різних організмів схожі між собою. А їх порушення призводить 
до важких наслідків.П
.Узагальнюючі завдання до теми «Принципи 
функціонування клітини»


У завданнях 1–12 оберіть одну правильну відповідь.


1  
Місце, де відбувається процес гліколізу:


а)  цитозоль  
в)  пластиди


б)  мітохондрії  
г)  ядро


2  
У процесі гліколізу з однієї молекули глюкози утворюється:


а)  одна молекула спирту  
в)  одна молекула пірувату


б)  дві молекули спирту  
г)  дві молекули пірувату


3  
Макроергічною сполукою, яка утворюється в мітохондріях, є:


а)  ДНК  
б)  целюлоза 
в) глюкоза 
г) АТФ


4  
Фотосинтез відбувається в органелі:


а)  лейкопласт  
в)  хромопласт


б)  хлоропласт  
г)  мітохондрія


5  
Гранулярна ендоплазматична сітка здійснює:


а)  синтез ліпідів  
в)  розщеплення ліпідів


б)  синтез білків  
г)  розщеплення білків


6  
У результаті фотосинтезу рослини:


а)  поглинають кисень  
в)  виділяють вуглекислий газ


б)  утворюють глюкозу  
г)  розщеплюють хітин


7  
Кількість фаз, на які поділяють процес фотосинтезу:


а)  1  
б)  2 
в)  3 
г)  4


8  
Речовина, що НЕ утворюється внаслідок бродіння:


а)  хлоридна кислота  
в)  оцтова кислота


б)  молочна кислота  
г)  лимонна кислота


9  
Ферментні системи, які здійснюють біологічне окиснення, 


розташовані на мембранах органели:


а)  лейкопласт  
в)  мітохондрія


б)  ядро  
г)  вакуоля


76
.10  Кисень, який утворюється в процесі фотосинтезу, вилучається 


з молекули речовини:


а)  РНК  
в)  вуглекислий газ


б)  глюкоза  
г)  вода


11  У результаті клітинного дихання тварини:


а)  утворюють вуглекислий газ
б)  виділяють кисень
в)  синтезують ліпіди
г)  здійснюють азотфіксацію


12  Хемосинтез можуть здійснювати:


а)  залізобактерії  
в)  мохи


б)  покритонасінні  
г)  папороті


13  Напишіть назви структур, у яких відбувається:


а)  світлова фаза фотосинтезу
б)  цикл Кребса
в)  гліколіз
г)  утворення еукаріотичних рибосом


14  Установіть відповідність між біохімічними процесами та ор-


ганелами, у яких вони відбуваються.


Процеси
Органели


1  біологічне окиснення
2  фотоліз води
3  синтез ліпідів


а)  лізосома
б)  ендоплазматична сітка
в)  мітохондрія
г)  хлоропласт


15  Розгляньте органелу, яка зображена на 


малюнку. Напишіть, які речовини в ній утворю-
ються, а які розщеплюються.


16  Розгляньте органелу, яка зображена на 


малюнку. Напишіть, які речовини в ній утворю-
ються, а які розщеплюються.
