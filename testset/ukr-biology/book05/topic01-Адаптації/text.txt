Мутації — матеріал для адаптацій


Мутацією  (від латин.  mutatio  — зміна) називають зміну ознаки 
організму, яка зумовлена зміною спадкових структур, перебудовою 
генетичного апарату. Вони виникають раптово й зумовлюють появу 
в організмі ознак, відмінних від вихідної форми.


Класифікації мутацій


За типом  
прояву ознаки
За локалізацією 
в клітині
Залежно від при-
чини виникнення
За рівнем організації  
спадкового матеріалу


Домінантні  
(спричиняють 
появу домінант­
ної ознаки)
Рецесивні  
(спричиняють 
появу рецесив­
ної ознаки)


Ядерні  (змінюють 
гени, розташова­
ні в ядрі кліти­
ни)
Цитоплазма­
тичні  (змінюють 
гени, розташова­
ні в цитоплазмі 
клітини)


Спонтанні  (при­
чини їх виник­
нення на сьогодні 
не встановлено)
Індуковані  (вини­
кають унаслідок 
дії на генетичний 
матеріал зовнішніх 
факторів)


Точкові, або генні  (заміна, 
втрата чи додавання пари 
нуклеотидів)
Хромосомні  (заміна, втрата, 
додавання чи зміна місця роз­
міщення ділянки хромосоми)  
Геномні  (зміна кількості 
окремих хромосом чи всього 
хромосомного набору)


Точкові мутації


Точкові мутації


Норма


Сайлент 
( Silent )
Нонсенс 
( Nonsense )
Міссенс  
( Missense )


Консерва­
тивні
Неконсер­
вативні


ДНК
TTC
TT T
A TC
T C C
T G C


мРНК
AAG
AA A
U AG
A G G
A C G


Білок
Lys
Lys
STOP
Arg
Thr


+
NH 3


+
NH 2


+
H 2 N


NH 3


H 3 C
OH


6
.Міні-довідник


Хромосомні мутації


Порушення будови однієї хромосоми


Делеція
Дуплікація
Інверсія


Порушення будови одночасно двох хромосом


Інсерція
Транслокація


Геномні мутації


Диплоїдія


1


2


3


4


Моносомія


1


2


3


4


Трисомія


1


2


3


4


Тетрасомія


1


2


3


4


Моноплоїдія


1


2


3


4


Триплоїдія


1


2


3


4


Тетраплоїдія


Норма
Анеуплоїдія
Моно­
плоїдія
Поліплоїдія


1


2


3


4


7
.Тема 5


Закономірності формування  
та властивості адаптацій


2


Чому дельфіни мають обтічну форму тіла? Як організ­
ми підтримують свій гомеостаз? Які тварини здійснюють 
міграції і навіщо? Чому ведмеді впадають у сплячку і які 
переваги вони тим самим отримують? Чому в різних видів 
птахів різна форма крил?


Форми адаптацій
За механізмом пристосування адаптації бувають морфологічні, 
фізіолого-біохімічні або етологічні (поведінкові).  Морфологічні  адап-
тації відбуваються шляхом зміни особливостей будови тіла. Так, 
видовження шиї жирафи забезпечує доступ до листків із верхніх 
ярусів дерев.  Фізіолого-біохімічні  адаптації відбуваються за рахунок 
змін внутрішніх процесів організму. Наприклад, у риб, які заходять 
для нересту з моря в річки, починають діяти фізіологічні механізми, 
які перешкоджають виведенню солей з організму і запобігають по-
рушенню гомеостазу.
Поведінкові  адаптації утворюються за участі центральної нервової 
системи. Прикладом такої адаптації є поведінка слонів в Анголі. Під 
час громадянської війни в цій країні слони часто підривалися на проти­
піхотних мінах. Але через деякий час вони навчилися впізнавати замі-
новані місця (скоріше за все, за запахом) і стали обходити їх. 
Більшість адаптацій є поєднанням названих форм. Вони можуть 
стосуватися і будови тіла, і поведінки, і зовнішнього вигляду, і біо-
хімічного складу клітин (мал. 2.1).


Морфологічні адаптації:
• обтічна форма тіла (здатність до польоту);
• довгі крила (швидкий політ);
• широкий рот (ловля літаючих комах).


Фізіолого-біохімічні адаптації:
здатність пташенят впадати в анабіоз  
під час різкого зниження температури.


Поведінкові адаптації:
сезонні перельоти в місця зимівлі (восени) 
і гніздування (весною).


Мал. 2.1.  Адаптація серпокрильця до умов існування


8
.Адаптації


Властивості адаптацій
Основними властивостями адаптацій можна вважати такі:
— до дії одного й того самого фактора адаптація може здійснюва-
тися різними шляхами;
— будь-яка адаптація є відносною.
Прикладами різних шляхів адаптації до дії одного фактора є адап-
тації різних тварин до низьких зимових температур на території Євра-
зії. Так, із настанням холодів у зайців виростає тепле й густе зимове 
хутро (структурна адаптація), ведмеді впадають у зимовий сон, суттєво 
вповільнюючи свій обмін речовин (фізіологічна адаптація), а лелеки 
перелітають у південні регіони (поведінкова адаптація).
Адаптації відносні, тому що фактори, до дії яких організми адапту-
ються, не є незмінними. І певні зміни в середовищі існування можуть 
спричинити навіть вимирання виду, хоча раніше він набув адаптацій, 
що були необхідні для виживання в цьому середовищі. Так, білий колір 
зимового хутра зайця-біляка суттєво підвищує його шанси на виживан-
ня, бо він менш помітний для хижаків на фоні снігу. Але в ситуації 
зміни клімату, коли сніг випадає дуже пізно, ця адаптація стає недо-
ліком. Бо зайця з білим хутром у лісі з опалим листям без снігу видно 
набагато краще.
Будь-які адаптації живих організмів ґрунтуються на законах фізики 
й хімії. Тому аналіз виявлених ученими закономірностей у формуванні 
адаптацій дозволяє вивчити механізми, на яких вони засновані. При-
кладами таких закономірностей є правила Бергмана і Алена.


Правило Бергмана
Це правило було запропоновано німецьким ученим-екологом К. Берг­


маном (1847 р.). Воно пов’язує розмір тіла тварин із впливом на них 
температури. Згідно з правилом Бергмана, розмір тіла тварин одного 
виду (або кількох близьких видів одного роду) є більшим у холодніших 
частинах ареалу і меншим у тепліших його частинах.
Правило Бергмана добре проявляється у представників роду Ведмідь 
( Ursus ) (мал. 2.2, с. 10). Наприклад, середня маса тіла білого ведме-
дя, який живе в полярних регіонах, дорівнює приблизно 300–400 кг. 
Бурий ведмідь живе південніше за білого і має масу тіла в середньому 
200–250 кг. А в мешканця найбільш південних районів Євразії — гіма-
лайського ведмедя — середня маса тіла є найменшою — 135 кг.
Правило Бергмана засновано на різниці втрати тепла в тіл різно-
го розміру. За умови збільшення розмірів тіла у тварин їхній об’єм 
збільшується набагато швидше, ніж площа поверхні. І тепло, яке ви-
робляється в організмі, має менше можливостей для виходу з організму. 


9
.Тема 5


Білий ведмідь
300–400 кг


Бурий ведмідь
200–250 кг


Гімалайський ведмідь
135 кг


Мал. 2.2.  Прояв правила Бергмана на прикладі білого, бурого й гімалайського ведмедів


В умовах холодного клімату така адаптація дозволяє ефективно 
економити ресурси організму. А в умовах жаркого клімату більш ви-
гідним є менше тіло. У цьому випадку співвідношення поверхня/об’єм 
змінюється на користь поверхні. Вироблене в результаті обміну речовин 
тепло легше виводиться з організму, що вберігає його від перегріву.


Правило Алена
Правило Алена було сформульовано американським ученим-еколо-
гом Дж. Аленом (1877 р.). Це правило пов’язує розмір виступаючих 
частин тіла (наприклад вух) теплокровних тварин із температурними 
особливостями клімату. Згідно з правилом Алена, найменші розміри 
виступаючих частин тіла мають тварини, які живуть у найбільш хо-
лодних регіонах, а найбільші — жителі найбільш теплих країв.
Так, серед лисиць (мал. 2.3) найменший розмір вушних раковин 
має песець, який живе в полярних регіонах. У лисиці, мешканки по-
мірної зони, вуха трішки більші. А найбільші вуха в цій групі має 
фенек, ареал якого охоплює пустелі Північної Африки.
Правило Алена, як і правило Бергмана, також відображає адаптації 
тварин до обміну тепла з навколишнім середовищем. Виступаючі час-
тини тіла можуть суттєво збільшувати площу його поверхні без суттє-


10
.Адаптації


Песець


Лисиця звичайна


Фенек


Мал. 2.3.  Прояв правила Алена на прикладі лисиць: песця, звичайної лисиці й фенека


вого збільшення об’єму. Тому великі виступаючі частини тіла є гарною 
адаптацією до жарких умов існування, коли організму треба швидко 
позбуватися зайвого виробленого тепла. А в холодних умовах такі по-
верхні краще максимально зменшити, щоб забезпечити збереження 
тепла в організмі.
.Тема 5


Преадаптація та постадаптація.  
Стратегії адаптацій


3


Що таке мікроеволюція? Що таке макроеволюція? Як 
рухаються риби? Як рухаються амфібії? Навіщо жирафі 
потрібна довга шия? Чому листяні породи дерев перед 
початком зимового сезону скидають листя, а хвойні, які 
ростуть поряд із ними, залишають свої голки на гілках?


Преадаптації
Адаптації живих організмів не виникають із нічого. Їхній роз-
виток базується на тих структурах і можливостях, які вже є в цих 
організмів. Якщо для адаптації до певних умов потрібно утворити 
складну структуру, то часто буває набагато простіше змінити функцію 
вже існуючої структури або органа. Ознаки організму (його структури, 
біохімічні або фізіологічні особливості тощо), які потенційно можуть 
стати основою пристосувань у змінених умовах існування, називають 
преадаптаціями .
Прикладом преадаптації можуть бути м’ясисті плавці предків ам-
фібій, які походять від кистеперих риб. Вони виконували функцію 
забезпечення маневрування під час плавання. Але після переселення 
на мілководдя вони почали виконувати допоміжну функцію — забез-
печення повзання на мулистому дні там, де плавати було неможливо. 
У процесі пристосування кистеперих риб до життя на суходолі плавці 
втратили свою стару основну функцію. А допоміжна функція стала 
для них новою основною. Плавці перетворилися на лапи, що дозволило 
тваринам адаптуватися до життя на суходолі. Кількість плавців визна-
чила і кількість лап у нащадків цих риб. Усі вони стали чотирилапими.


Постадаптації
Адаптації, що виникли в організмі, не є завершеними, вони постійно 
вдосконалюються. Еволюційні зміни, які вдосконалюють уже існуючі 
адаптації організмів, називають  постадаптацією . Постадаптації можуть 
формуватися як у межах одного виду, так і під час утворення нових 
видів шляхом мікроеволюції.
У випадку постадаптації не виникає нових пристосувань. Але сут-
тєво вдосконалюються ті пристосування, які вже є в цієї систематичної 
групи організмів.


12
.Адаптації


Прикладом постадаптації є пристосування представників родини 
Жирафові до харчування листям дерев. Для успішного їх споживання 
була потрібна видовжена шия, яка дозволяла діставати листя з верхньої 
частини крон. Адаптацією до цього типу живлення було видовження 
шиї. А от ступінь видовження залежав уже від форми і розмірів кро-
ни дерев, листя яких споживали тварини. Тому довжина шиї в окапі, 
які живуть у лісах, є меншою, ніж у жирафів, які об’їдають високі 
дерева в саванах.


Стратегії адаптацій організмів
Адаптації до умов існування можуть утворюватися різними шля-
хами. Певний шлях, яким відбувається адаптація організму до сере­
довища, називають  стратегією адаптації . Так, рослини в лісі можуть 
адаптуватися до різних варіантів умов середовища: або стають високими  
і займають верхні яруси лісу, або низькими і займають його нижні яру-
си. Тому світлолюбні рослини адаптуються до умов гарного освітлення, 
а тіньовитривалі — до умов із низьким рівнем освітлення. Кожний із 
цих варіантів потребує цілого комплексу специфічних пристосувань, 
які є характерними для рослин, що вибрали конкретну адаптаційну 
стратегію.
Ще одним прикладом стратегій адаптації є  К - та  r -стратегії роз-
множення. Тварини, яким притаманна  r -стратегія, народжують багато 
нащадків (риба-місяць відкладає до 300 млн ікринок). Але ці нащадки 
дрібні, й батьки про них не піклуються або піклуються мало. Тому до 
репродуктивного віку доживає дуже мало новонароджених.
Тварини з  К -стратегією розмноження народжують мало нащадків 
(самка слона народжує одного малюка). Але ці нащадки більш розвинені 
або батьки проявляють велику турботу про них. Тому до репродуктив-
ного віку доживає значна частина з них.
.Тема 5


4
Адаптивна радіація


Як утворюються нові види живих організмів? Чи може 
з одного виду виникнути кілька нових видів? Які існують 
способи видоутворення? Чи можливе виникнення ново­
го виду в один момент без тривалого процесу ізоляції 
та спеціалізації?


Поняття адаптивної радіації
Як ви вже знаєте, під час пристосування до різних умов існування 
популяції певного виду або види однієї систематичної групи виробляють 
різноманітні адаптації. І ці адаптації можуть суттєво різнитися між со-
бою, бо умови існування в різних місцях є різними. Результатом цього 
є те, що організми стають дедалі більш несхожими одні на одних. Цей 
процес називають  адаптивною радіацією .
Результатом адаптивної радіації є утворення нових форм живих 
організмів. Залежно від того, на якому рівні відбуваються адаптації, 
можуть утворюватися нові підвиди, види або систематичні групи більш 
високого рангу. Так, появу різноманітних порід собак (мал. 4.1) можна 
розглядати як штучну адаптацію людиною різних популяцій цього виду 
під свої різноманітні потреби.


Приклади адаптивної радіації 
організмів


Мал. 4.1.  Різні породи собак належать  
до одного виду, але адаптовані вони  
для виконання різних завдань


Існує багато прикладів адап-
тивної радіації організмів. Фак-
тично будь-яка систематична група 
виникає як результат адаптивної 
радіації. Класичним прикладом 
цього процесу є галапагоські зя-
блики (або в’юрки). Їх часто на-
зивають зябликами Дарвіна, бо 
Чарльз Дарвін займався їх дослі-
дженням.
Галапагоські зяблики є неве-
ликими птахами з ряду Горобцепо-


14
.Адаптації


Кропив’янковий


Великий кактусовий


Дятловий


Гостродзьобий


Малий  
деревний


Співочі


Малий  
земляний


Земляні


Кактусами


Деревні


Великий 
деревний


Середній 
земляний


Комахами


Насінням


Бруньками


Харчуються


Товсто­
дзьобий


Великий 
земляний


Мал. 4.2.  Галапагоські зяблики


дібні й походять від одного предкового виду. Приблизно 2–3 млн років  
тому їхній предок потрапив на Галапагоські острови і заселив їх. 
На кожному з островів птахам довелося адаптуватися до дещо різних 
умов існування. Вони адаптувалися до різних типів харчування та місць 
проживання. Результатом адаптивної радіації одного предкового виду 
стало утворення 14 нових видів, які різняться розміром, формою дзьоба, 
забарвленням і співом (мал. 4.2).
Наслідком адаптивної радіації було й формування різноманіття хвой-
них дерев (мал. 4.3). Сосни пристосовувалися до більш посушливих умов 
і великої кількості світла. Ялини адаптувалися до зростання в більш 
вологих умовах і щільному насадженні, де світла обмаль. Модрина при-
стосовувалася до життя у важких умовах навколополярного регіону.


Сосна
Ялина
Модрина


Мал. 4.3.  Хвойні дерева адаптовані до різних умов існування


15
.Тема 5


Мал. 4.4.  Результати адаптивної радіації у приматів


Адаптивна радіація в еволюції людини
Адаптивна радіація відіграла суттєву роль і в еволюції людини. 
Після утворення еволюційної лінії людиноподібних мавп різні її пред-
ставники адаптувалися до різних умов. Орангутани й гібони залишилися 
жити на деревах. Гібони водночас виробили дуже специфічний спосіб 
пересування по деревах за допомогою передніх кінцівок — брахіацію.
Шимпанзе стали досить багато часу проводити не на деревах, а на 
землі. А горили майже повністю перейшли на наземний спосіб життя. 
Ці два види залишилися жителями тропічного лісу й почали пересу-
ватися по землі, спираючись на фаланги пальців перед­ніх кінцівок.
Люди перейшли до прямоходіння на задніх кінцівках і переселилися 
в савани. Усе це позначилося на будові скелетів цих організмів (мал. 4.4).


4 млн — 1 млн 
років


2 млн — 300 000 
років


250 000 — 30 000 
років
після 130 000 
років


2,5 млн — 1,5 млн 
років


Америка


Європа


Африка


Азія


Мал. 4.5.  Поширення предків людини по різних континентах


16
.Адаптації


Paranthropus


p. robustus


p. aethiopicus


P. boisei


Kenyanthropus
Homo


H. rudolfensis


K. platyops


H. habilis


Мал. 4.6.  Різна будова черепів родів  Paranthropus  і  Homo —  наслідок дії адаптивної радіації


Адаптивна радіація мала місце і на більш пізніх етапах еволю-
ції. Наразі еволюційна лінія людини нараховує сім родів і приблизно 
тридцять видів. Хоча всі інші види, крім  Homo sapiens,  є вимерлими. 
У процесі еволюції наші предки поширювалися на різних континентах 
і адаптувалися до різних умов (мал. 4.5).
Так, нащадки роду Австралопітек розділилися на дві групи — рід 
Paranthropus  (парантропи) і рід  Homo  (люди), які адаптувалися до різ-
них типів харчування. Парантропи харчувалися майже повністю або 
переважно рослинною їжею, а люди були всеїдними із суттєвою част-
кою м’яса в раціоні. Різні способи харчування позначилися на будові 
черепа цих гомінід (мал. 4.6).
.Тема 5


Екологічно пластичні  
та непластичні види


5


Наведіть приклади видів тварин і рослин, пошире­
них: а) у межах одного з континентів або навіть кількох 
континентів; б) на дуже обмеженій території. Наведіть 
приклади видів усеїдних тварин і тварин, що живляться 
тільки одним видом їжі.


Адаптивний потенціал
Різні види живих організмів завдяки особливостям своєї будови, 
обміну речовин та адаптаційної стратегії мають різні можливості при-
стосування до існування в різноманітних умовах. Деякі з них можуть 
легко пристосовуватися до зміни умов існування, а інші гинуть на-
віть за їх незначної зміни. Міру пристосувальних можливостей виду 
в мінливих умовах довкілля називають  адаптивним потенціалом виду . 
Чим вищий у виду адаптивний потенціал, тим легше він адаптується 
до зміни умов.
Крім адаптивного потенціалу, види живих ор-
ганізмів мають іще одну важливу властивість — 
екологічну пластичність.  Екологічна пластич-
ність  — це здатність організму існувати в певному 
діапазоні значень екологічного чинника. Чим біль-
ший діапазон значень, тим вища екологічна плас-
тичність виду за певним чинником.
За рівнем екологічної пластичності виокрем­­


Коала


лю­ють еврибіонтів (види, які здатні існувати в ши-
рокому діапазоні умов) і стенобіонтів (види, які 
здатні існувати тільки у вузькому діапазоні умов).
Екологічно непластичні види


Вельвічія


Мал. 5.1.  Представники 
стенобіонтів


Стенобіонти  є видами з низькою екологічною 
пластичністю (мал. 5.1). Для нормальної життє-
діяльності таких організмів потрібен вузький діа-
пазон одного або кількох факторів середовища. 
Ці фактори можуть бути різними. Так, у коали 
таким фактором є їжа. Цей вид адаптований до 
споживання листя евкаліптів і не може викорис-
товувати інші джерела їжі.


18
.Адаптації


Подорожник


Фактори, які обмежують поширення вельві-
чії,— температура і вологість. Ці рослини адап-
тувалися до дуже сухих і жарких умов пустель 
південно-західної Африки і в більш вологих або 
прохолодних умовах рости не можуть.
Один вузький діапазон умов існування не за-
вжди означає невеликий ареал виду. Наприклад, 
паразитичні черви, такі як свинячий ціп’як, мо-
жуть жити тільки в сталих умовах середовища 
кишечника ссавців. Але разом зі своїми хазяями 
ці паразити поширилися по всіх континентах.


Вовк


Мал. 5.2.  Представники 
еврибіонтів


Екологічно пластичні види
Еврибіонти  є видами з високою екологічною 
пластичністю, вони можуть успішно жити в різнома-
нітних умовах середовища (мал. 5.2). Так, подорож-
ник поширився разом з європейськими колоністами 
по різних континентах. А ареал вовка нещодав-
но охоплював усю Євразію і Північну Америку 
і зменшився лише під активним тиском людини.
Та найбільш екологічно пластичним видом можна вважати людину. 
Людина заселила всі континенти нашої планети. Люди навчилися вижи-
вати навіть в Антарктиді. Це пов’язано з тим, що людина використовує 
для адаптації до різноманітних умов середовища не тільки біологічні, 
але й культурні механізми. Крім того, люди навчилися змінювати се-
редовище під свої потреби і будувати споруди зі штучним середовищем.
Еврибіонти зазвичай мають більший адаптивний потенціал, ніж 
стенобіонти. Це не дивно, бо, якщо ти пристосований до широкого 
спектра умов середовища, то й до змін самого середовища пристосува-
тися буде набагато легше.
.Тема 5


Середовища існування  
та адаптації до них


6


Які систематичні групи живих організмів ви знаєте? 
Чому рослини не можуть жити на великих глибинах, 
а тварини можуть? У тварин, які живуть у воді, дихан­
ня набагато частіше здійснюється за допомогою зябер, 
а не легень. Із чим це може бути пов’язано? 


Єдність організмів і середовища існування
Будь-який організм не може існувати сам по собі, окремо від сере­


довища, у якому він живе. Організм — це складна відкрита система, що 
пов’язана із середовищем величезною кількістю зв’язків. Він отримує 
з нього речовини для побудови свого тіла та енергію для забезпечення 
процесів життєдіяльності. На нього впливають фактори сере­довища. 
Він сам може впливати на нього, а в деяких випадках навіть суттєво 
змінювати його.
Наявність таких взаємних зв’язків між організмом і середовищем, 
які зумовлюють їх єдність, називають  правилом  (або  законом )  єдності 
організму й середовища існування .
Ця єдність має місце в усіх середовищах існування організмів. Але 
в кожного з них є свої особливості, тому взаємозв’язки організмів із різ-
ними середовищами мають характерні саме для них риси.


Водне середовище існування
Водне середовище існування містить усю гідросферу нашої пла-
нети. Саме це середовище вважають місцем зародження життя на 
планеті. Воно є досить сталим щодо температурних коливань і має 
велику щільність. Це дозволяє організмам виростати до великих 
розмірів, бо, згідно із законом Архімеда, на них діє сила, спрямо-
вана вгору. Це суттєво знижує навантаження на опорні структури 
організму.
Організми у водному середовищі можуть активно плавати, пасив-
но парити у товщі води або мешкати на дні (мал. 6.1). На життє­
діяльність організмів у цьому середовищі істотно впливають такі 
фактори, як солоність, наявність мінеральних речовин у доступній 
формі, можливість появи льодового покриву та насиченість води 
киснем.


20
.Адаптації


Мал. 6.1.  Мешканці водного середовища
Тунець
Краб
Саргасум


Різні організми по-різному адаптуються до умов середовища. Актив-
но плаваючі мають обтічну форму тіла, у сидячих або вільно дрейфу-
ючих форм симетрія тіла є радіальною. Ті, хто живуть на дні, мають 
сплощене тіло і вміють гарно маскуватися. 
Цікаві адаптації до життя у водному середовищі виробляють рос-
лини. Для них дуже важливим фактором існування є сонячне світло, 
яке забезпечує енергією процес фотосинтезу. Як відомо, різні частини 
сонячного спектра потрапляють на різну глибину в товщі води, що 
спричинило появу різних наборів пігментів у пластидах водоростей, 
які живуть на різних глибинах. Така адаптація дозволяє водоростям 
існувати на різних глибинах і ефективно використовувати енергію 
світла.


Наземно-повітряне середовище існування
Наземно-повітряне середовище є найбільш різноманітним за сукуп-
ністю фізичних параметрів. У різних його регіонах суттєво різняться 
температурний режим, рівень зволоженості та рельєф. Крім того, у ба-
гатьох місцевостях спостерігаються різкі сезонні коливання умов (на-
приклад, у регіонах із різко континентальним кліматом).
Організми в цьому середовищі можуть вести прикріплений спосіб 
життя, активно рухатися або літати (мал. 6.2, с. 22). На їхню життє-
діяльність впливають такі фактори, як освітленість, клімат, сезонні 
зміни погоди, наявність джерел доступної води тощо.
Шляхи адаптації до умов існування в наземно-повітряному сере­


довищі є найбільш різноманітними. Літаючі організми виробляють 
вигідну аеродинамічну форму тіла. Бігаючі або стрибаючі форми мають 
добре розвинені кінцівки. Ті, хто не можуть активно рухатися, вироб­
ляють пасивні форми захисту, накопичуючи отруйні речовини, тощо. 
Важливими є також поведінкові адаптації, які, наприклад, стають 


21
.Тема 5


Сарна
Синиця
Липа


Мал. 6.2.  Мешканці наземно-повітряного середовища


причиною міграцій тварин і допомагають їм уникати несприятливих 
умов існування в конкретній місцевості.
Адаптацію рослин до наземно-повітряного середовища добре вид­


но на прикладі дерев, таких як дуб або липа. Ці дерева мають мор-
фологічні адаптації. Тіло цих рослин поділене на органи — корінь 
і пагін, які виконують різні функції. Корінь забезпечує мінеральне 
живлення, а пагін — фотосинтез. В організмі цих дерев багато меха-
нічних тканин, що дозволяють ефективно протидіяти силі тяжіння 
та захищають від механічних пошкоджень. Крім того, вони мають 
і фізіолого-біохімічні адаптації. Так, скидання листя восени забез-
печує видалення продуктів обміну і захист від сніголамів через на-
копичення снігу в кронах.


Ґрунтове середовище існування
Ґрунтове середовище існування є дуже специфічним. Воно менш 
мінливе, ніж наземно-повітряне. Але це середовище є найщільнішим 
серед усіх інших. Організми, які в ньому живуть, повинні або рити 
ходи, як кріт чи вовчок, або протискатися між частками ґрунту, як 
дощовий черв’як (мал. 6.3).
На життєдіяльність мешканців ґрунтів впливають такі фактори, 
як склад ґрунту, його щільність, зволоженість, наявність жорстких 
прошарків, рівень ґрунтових вод тощо.
Організми адаптуються до цього середовища завдяки виникненню 
спеціальних органів для риття ходів, зміні форми тіла й утворенню 
спеціальних зовнішніх покривів тощо. У них суттєво змінюється роль 
різних органів чуттів. Зір утрачає значення. А от слух і дотикова чут-
ливість виходять на перший план.
Добре пристосованими до життя у ґрунті організмами є гриби та 
грибоподібні організми. Їхнє тіло представлено міцелієм і є дуже роз-


22
.Адаптації


Кріт
Вовчок
Дощовий черв’як


Мал. 6.3.  Мешканці ґрунтового середовища


галуженою структурою, яка складається з великої кількості тоненьких 
ниток — гіф. Така структура забезпечує найкраще співвідношення по-
верхня/об’єм і дозволяє цим організмам ефективно добувати з ґрунту 
потрібні їм поживні речовини. 
Схожу адаптацію мають рослини. Їхні корені вкриті великою кіль-
кістю кореневих волосків, що дає змогу легко видобувати з ґрунту по-
трібну кількість вологи і мінеральних речовин.


Кріт і сліпак живуть під землею і риють довгі підземні ходи. Форма тіла в них 
схожа. А от спосіб рихлення ґрунту для риття ходів у цих тварин різний. Кріт 
використовує для цього свої передні лапи, а сліпак — різці.


Унікальним середовищем існування є мангрові ліси. Вони розташовані на межі 
суходолу й океану і затоплюються солоною водою під час припливів. Тому деревам 
у цих лісах довелося виробити унікальні адаптації. Різні види використовують різні 
способи пристосування, але всі вони здатні витримувати тимчасове затоплення, 
високу солоність середовища і дефіцит кисню в ґрунті.
.Тема 5


Адаптації на молекулярному  
та клітинному рівнях


7


Як реалізується генетична інформація? Які функції 
виконують органели клітини? Які існують типи фото­
синтезу? Представникам якої з груп — прокаріотів чи 
еукаріотів — властиве більше різноманіття біохімічних 
процесів у клітинах? Із чим це може бути пов’язано?


Рівні адаптації живих організмів
Адаптації живих організмів до умов середовища можуть відбувати-
ся на всіх рівнях організації живого. Досить легко помітити адаптації 
на організмовому рівні, коли відразу видно зв’язок між будовою тіла 
організму та його середовищем існування. 
Прикладами цього є обтічна форма тіла активно плаваючих водних, 
літаючих наземних організмів та пристосовані до риття нір передні 
кінцівки крота.
Але не менш важливі адаптації відбуваються на молекулярному 
й клітинному рівнях. Хоча їх помітити не завжди легко. Це можуть 
бути зміни в перебігу деяких біохімічних процесів, видозміни органел 
клітин, синтез нових сполук тощо.


Адаптації на молекулярному рівні
На молекулярному рівні адаптації можуть відбуватися дуже швидко. 
Невеличка зміна всього в одній молекулі може стати причиною суттєвих 
змін у шансах виживання організмів.
Прикладом такої адаптації є зміна форми молекул гемоглобіну в ре-
зультаті заміни однієї пари нуклеотидів відповідного гена (мал. 7.1). 
Ця мутація стає причиною заміни однієї з амінокислот у молекулі 
білка на іншу, що змінює його конформацію. Молекули гемоглобіну 
зі зміненою формою гірше переносять кисень. Але гетерозиготні за 
цим геном особини мають значно більші шанси на виживання в разі 
зараження малярією.
Ще один характерний приклад молекулярного механізму адапта-
ції — зміна форми виведення з організму продуктів обміну Нітрогену 
(мал. 7.2). У риб ці продукти виводяться у вигляді амоніаку, який 
дуже добре розчиняється, але є токсичною сполукою і потребує для 
виведення великої кількості води.


24
.Адаптації


Серповидноклітинна анемія


Еритроцит 
нормальної форми
Еритроцит  
зміненої форми


Послідовність нуклеотидів ДНК


Послідовність амінокислот


Молекула гемоглобіну
Нормальний варіант
Мутантний варіант


Мал. 7.1.  Мутація гена гемоглобіну та її наслідки


У процесі пристосування до життя на суходолі хребетним довело-
ся адаптуватися до життя в умовах дефіциту вологи. І витрати такої 
великої кількості води для виведення амоніаку були нераціональними. 
Ссавці адаптувалися до такої ситуації, замінивши амоніак сечовиною, 
яка набагато менш токсична. Вона потребує й набагато менше води для 
свого виведення, хоча розчинність її нижча, ніж в амоніаку.


Окунь
Лось
Голуб


Амоніак
Сечовина
Сечова 
кислота


Мал. 7.2.  Організми з різними варіантами виведення продуктів обміну Нітрогену


25
.Тема 5


Ще радикальніше розв’язали цю проблему пта-
хи. У них продукти обміну Нітрогену виводяться 
у вигляді сечової кислоти, яка не є токсичною і по-
требує дуже мало води для виведення з організму.
Адаптації на клітинному рівні


Мал. 7.3.  Скоротлива ваку­
оля амеби — адаптація до 
життя у прісних водоймах


Адаптації на клітинному рівні пов’язані зазви-
чай з особливостями будови або функціонування 
окремих органел чи інших структур клітини. На-
приклад, під час адаптації одноклітинних орга-
нізмів до життя у прісній воді виникла проблема 
надмірного надходження води в клітину за раху-
нок явища осмосу. Цю проблему вирішує поява 
скоротливої вакуолі, через яку зайва вода постійно 
виводиться з клітини (мал. 7.3).
Цікавим варіантом адаптації на клітинному 
рівні стало вироблення рослинами альтернативних варіантів фотосин-
тезу. У більшості рослин світлова й темнова фази фотосинтезу відбу-
ваються одночасно в одному хлоропласті (так званий С 3 -фотосинтез). 
У цьому випадку вуглекислий газ для темнової фази надходить прямо 
через відкриті продихи. Але через відкриті продихи випаровується бага-
то води, що небажано для рослин із посушливих умов існування. Тому 
в них виникли два варіанти адаптацій для економії вологи.
В обох випадках світлова й темнова фази фотосинтезу розділяють-
ся. У першому варіанті в рослин з С 4 -фотосинтезом (мал. 7.4) світлова 
й темнова фази фотосинтезу рознесені просторово й відбуваються в різ-
них клітинах. Для забезпечення вуглекислим газом невеликої кількості 
клітин рослина може розкривати лише частину продихів.


Мал. 7.4.  Кукурудза — рослина  
з С 4 -фото­синтезом
Мал. 7.5.  Кактус опунція — рослина ­ 
із САМ-метаболізмом


26
.Адаптації


Міцелій гриба
Гаусторій


Клітини рослини


Мал. 7.6.  Проникнення гаусторіїв грибів у клітини рослини


У другому варіанті у рослин із САМ-метаболізмом (мал. 7.5) фази 
фотосинтезу рознесені в часі. Світлова фаза відбувається вдень, а тем-
нова — вночі. Продихи відкриваються тільки вночі й випаровують 
набагато менше вологи.
Адаптацією на клітинному рівні є також утворення гаусторіїв у па-
разитичних грибів. Гаусторії — це бічні вирости гіф, які проникають 
усередину клітини організму-хазяїна (мал. 7.6). Вони є єдиною струк-
турою, яка забезпечує живлення гриба завдяки поглинанню потрібних 
йому речовин із клітин хазяїна. У гаусторіях відбуваються активні 
біохімічні процеси. У них міститься велика кількість рибосом та мі-
тохондрій, а також зазвичай добре розвинена ендоплазматична сітка. 
Гаусторії утворюються в таких представників грибів, як борошнисто-
росяні гриби, сажкові гриби тощо.
.Адаптації в еволюції людини


Преадаптація до прямоходіння


Вертикальне положення тіла під час 
локомоції почало формуватися у пред-
ків людини ще під час життя на дере-
вах. Перші ознаки цього помітні в най-
більш раннього представника цієї ево-
люційної лінії —  сахельантропа  (жив 
7 млн років тому). У нього вперше серед 
приматів почалося переміщення поти-
личного отвору із задньої частини чере-
па на нижню, що є свідченням адапта-
ції до випрямленого пересування.


Череп   та реконструкція сахельантропа


Аналіз скелета  ардипітека , який жив 
на 2 млн років пізніше, свідчить про 
те, що він був ще більше пристосова-
ний до прямоходіння, ніж сахельан-
троп. І хребет, і таз ардипітека вже 
мали особливості, які свідчили про пе-
ресування у випрямленому стані, але 
будова кінцівок ясно вказувала на те, 
що ардипітеки жили і живилися пере-
важно на деревах.


Реконструкція ардипітека


Порівняння скелетів шимпанзе та австрало­
пітека (кольором позначено ділянки,  
що забезпечують рух)


І лише нащадки ардипітеків —  авст­
ралопітеки  — мали нижні кінцівки, 
пристосовані для переміщення пере-
важно земною поверхнею, а не по де-
ревах. Здатність пересуватися у верти-
кальному положенні виявилася над-
звичайно вдалим пристосуванням до 
життя в савані. Це полегшувало орієн-
тування, дозволяло переносити дитин-
чат і їжу та вивільняло передні кінців-
ки для використання палок і каменів 
як знарядь для захисту від хижаків. 
Тому за порівняно короткий час (при-
близно 300 тис. років) будова нижніх 
кінцівок змінилася, що дозволило ав-
стралопітекам успішно перейти до жит-
тя на просторах саван.


28
.Міні-довідник


Відповідь на запитання, яким чином сфор-
мувалася така преадаптація, була отримана 
під час спостереження за  орангутанами . Ви-
явилося, що вони періодично пересуваються 
вертикально. У цьому випадку ноги забезпе-
чують утримання на гілках, а руками мавпи  
можуть збирати плоди або підтримувати рів-
новагу. Скоріш за все, у предків людини цей 
спосіб пересування по деревах став основ­ним, 
а після зміни середовища існування з дерев-
ного на наземний виявився вдалою перед­
умовою для життя в новій екологічній ніші.


Один із способів локомоції орангутана


Адаптація на молекулярному рівні


Адаптація до нового середовища існування під час 
переходу до життя в савані відбувалася у пред-
ків людини на різних рівнях організації, зокрема 
і на молекулярному. Для ефективного виживання 
в нових умовах суттєво зростала роль соціальних 
стосунків і взаємопідтримки особин у групах, тому 
з’явилася необхідність у зниженні агресивності 
поведінки. Одним із можливих шляхів стало зни-
ження рівня тестостерону в організмі. Зовнішньою 
ознакою такої зміни стало зменшення розмірів 
ікол у представників еволюційної лінії людини.


Розмір ікол шимпанзе і людини


Адаптація до екологічної ніші. «Полуденний хижак»


Безволосе тіло і пишне во­
лосся на голові — адаптація 
до полуденної активності


Однією з цікавих гіпотез, яка пояснює зовнішній вигляд 
сучасної людини , є гіпотеза зайняття нашими предками 
екологічної ніші «полуденного хижака». В умовах аф-
риканської савани період часу всередині дня є періодом 
зниженої активності більшості мешканців савани через 
сильну жару і ризик перегріву у випадку активних ру-
хів. Утрата волосяного покриву на тілі та сильний роз-
виток потових залоз дозволили предкам людини ефек-
тивно запобігати перегріву в найбільш жаркий період 
доби, а наявність густого волосся на голові вбе­рігала 
від перегріву мозок. Це дозволило різко підвищити 
ефективність полювання, бо через ризик перегріву їхні 
жертви не могли довго втікати, а хижаки — нападати.


29
.Тема 5


Способи терморегуляції організмів


8


Чому більша частина видів рептилій живе в теплих ре­
гіонах? Узимку можна бачити, як качки стоять на льоду біля 
ополонок і почуваються доволі добре, хоча на їхніх лапах 
відсутні покриви, які зберігають тепло. Як качкам вдається 
не втрачати надто багато тепла через свої лапи?


Різноманіття способів терморегуляції
Терморегуляція  — це сукупність процесів, які дозволяють підтри-
мувати температуру тіла організму на певному рівні. Терморегуляція 
є одним із найважливіших механізмів адаптації організмів до сере­
довища існування. Існує багато способів терморегуляції, які притаманні 
різним організмам, але всі ці способи можна поділити на три великі 
групи: хімічні, фізичні та поведінкові.
Хімічні   способи  терморегуляції здійснюються завдяки зміні інтен-
сивності окисних процесів у клітинах організму. За умови підвищення 
інтенсивності (наприклад, у випадку активної роботи м’язів) теплопро-
дукція зростає.
Фізичні способи  регулюють інтенсивність втрат тепла. Це може 
відбуватися за рахунок утворення спеціальних структур, які заважа-
ють виведенню тепла з організму (хутро ссавців, пір’я птахів) або, на-
впаки, сприяють втратам тепла (великі вуха слонів, лисиць-фенеків).  
Регуляція об’єму крові, яка надходить до зовнішніх покривів тіла, 
потовиділення також є прикладами фізичних способів регуляції те-
пловіддачі.
Поведінкові способи  терморегуляції здійснюються шляхом певних 
дій особини, що можуть бути як рефлекторними, так і нерефлекторни-
ми. Пошук тваринами затінку в жарку погоду або їх вихід на місця, 
що прогріваються сонцем, у холодну пору року є прикладами поведін-
кової терморегуляції.


Пойкілотермні організми
За здатністю підтримувати температуру тіла на певному рівні не-
залежно від умов навколишнього середовища організми поділяються 
на дві великі групи — пойкілотермні й гомойотермні. Раніше часто 
використовували терміни «теплокровні» і «холоднокровні» організми. 


30
.Адаптації


Щука
Ропуха
Гадюка


Мал. 8.1.  Пойкілотермні організми


Але використання цих термінів не завжди є коректним, бо температура 
тіла «холоднокровної» ящірки, яка сидить на нагрітому камені влітку, 
може бути вищою, ніж температура тіла «теплокровної» миші, яка 
сидить поряд із нею.
Пойкілотермні  організми (мал. 8.1) не можуть підтримувати темпе-
ратуру тіла вищою від температури навколишнього середовища більш 
ніж на 1–2 градуси. Відповідно, температура їхнього тіла змінюється 
разом із температурою середовища. До цієї групи відносять членисто-
ногих, більшість риб і рептилій, земноводних, молюсків тощо.
Особливостями пойкілотермних тварин є те, що ферменти їхніх 
клітин можуть працювати в достатньо широкому діапазоні температур. 
А їхні потреби в енергії відносно невеликі, тому і їжі вони споживають 
менше, ніж гомойотермні тварини однакових із ними розмірів.


Удосконалення терморегуляції
У деяких випадках пойкілотермні організми у процесі адаптації до 
свого способу життя можуть набувати більших можливостей у регу-
люванні температури тіла. Це відбувається у формі виникнення різно-
манітних постадаптацій. 
Наприклад, тунець мешкає в холодних водах і має високу швид-
кість пересування. Для забезпечення такого способу життя йому необ-
хідно підтримувати більш високу температуру м’язів, очей, внутрішніх 
органів порівняно з температурою навколишнього середовища. Цьому 
сприяє будова його кровоносної системи, що стала саме такою в процесі 
адаптації до умов існування. Вона має спеціальну сітку з кровоносних 
судин, у якій венозна кров, що зігрілася в активно працюючих м’язах, 
нагріває артеріальну, яка потім потрапляє в м’язи та інші органи. 
Це дозволяє підтримувати температуру потрібних органів на кілька 
градусів вищою, ніж температура навколишнього середовища.


31
.Тема 5


Ластівка
Дельфін
Кабан


Мал. 8.2.  Гомойотермні організми


Ще один спосіб регуляції температури використовують пойкіло-
термні соціальні комахи. Наприклад, бджоли підтримують достатньо 
сталою температуру не окремих особин, а всього бджолиного рою за 
рахунок роботи м’язів окремих бджіл. Бджоли утворюють скупчення, 
усередині якого підтримується досить висока і відносно стала темпе-
ратура. Періодично бджоли із зовнішніх частин скупчення міняються 
місцями з особинами, які перебували всередині, що забезпечує рівно-
мірне зігрівання всіх членів рою.


Гомойотермні організми
Гомойотермні  організми (мал. 8.2) можуть підтримувати сталу тем-
пературу найважливіших частин тіла незалежно від умов навколиш-
нього середовища. Гомойотермія може бути справжньою (як у птахів 
і ссавців) або інерційною (як у шкірястої черепахи).
Шкіряста черепаха для підтримання температури тіла використо-
вує явище  інерційної гомойотермії  (мал. 8.3). Завдяки великим роз-
мірам співвідношення поверхня/об’єм у тіла черепахи такі, що тепло, 
яке виділяється під час звичайних 
біохімічних процесів, утрачається 
організмом дуже повільно. Це під-
тримує сталу температуру тіла без 
спеціальних витрат енергії на те-
плопродукцію. Саме цей спосіб 
терморегуляції використовували 
такі великі вимерлі рептилії, як 
динозаври (мал. 8.4).
Тварини зі  справжньою гомойо-
термією  застосовують усі можли-
ві способи терморегуляції. Їхньою  


Мал. 8.3.  Шкіряста черепаха адаптована 
до інерційної гомойотермії


32
.Адаптації


• Відсутня теплоізоляція для запобігання 
перегріву


• Низький рівень обміну речовин,  
як у рептилій


• Постійна температура тіла,  
як у ссавців


• Мале відношення площі тіла  
до його об’єму для збереження тепла


Мал. 8.4.  Великий розмір тіла динозаврів є адаптацією до інерційної гомойотермії


перевагою є більша витривалість, ніж у пойкілотермних тварин, і мен-
ша залежність від температурних умов середовища. До недоліків го-
мойотермності відносять високі енергетичні витрати й значно більшу 
потребу в їжі. Крім того, ферментні системи гомойотермних організмів 
працюють тільки в дуже вузькому інтервалі температур. Тому навіть 
незначна зміна температури тіла може різко погіршувати їхню робо-
ту і збільшувати ризик загибелі організмів у результаті перегріву або 
пере­охолодження.


Маленьким ссавцям для підтримки постійної температури тіла доводиться ви­
трачати дуже багато енергії. Адже співвідношення площі поверхні до об’єму тіла 
в них украй високе. Тому мідиця (бурозубка) мала, яка важить усього 2,6–6,1 г, 
повинна їсти не рідше, ніж кожні дві години.
.Тема 5


Життєві форми організмів


9


Чим між собою відрізняються шипшина і яблуня, які є пред­
ставниками однієї родини? Чому акули й дельфіни зовні схожі 
між собою, хоча є представниками різних систематичних груп? 
Карась і морський коник — представники кісткових риб. Ка­
рась має обтічну форму тіла, а морський коник — ні. Чому?


Життєві форми організмів
Живі організми адаптуються до певних умов існування незалежно 
від свого систематичного положення. Часто адаптація до однакових умов 
існування стає причиною появи схожих морфологічних форм різних 
організмів. Схожі морфологічні типи організмів, які утворюються неза-
лежно від систематичної належності організмів, називають  життєвими 
формами . Слід зазначити, що, залежно від умов існування, один вид 
може утворювати кілька життєвих форм.


Життєві форми рослин
Традиційними варіантами життєвих форм для рослин є дерева, ча-
гарники і трав’янисті рослини. Але в сучасних класифікаціях кількість 
життєвих форм рослин є більшою. Існує кілька варіантів класифікації. 
Одну з них запропонував учений-еколог І. Г. Серебряков (1962 р.). 
У її основу він поклав ознаку тривалості життя всієї рослини та її 
скелетних осей.


Життєві форми рослин (класифікація І. Г. Серебрякова)


Життєва форма
Характерні особливості
Представники


Деревні рос­
лини
Багаторічні рослини, які мають здерев’янілі  
стебла. У дерев стебло одне, у чагарників 
є кілька приблизно однакових стебел


Дуб, сосна, ясен, 
шипшина, жовта 
акація


Напівдеревні 
рослини
Багаторічні рослини (напівчагарники), у яких 
стебла дерев’яніють тільки в нижній частині
Ефедра, деякі астра­
гали, чебрець


Наземні трави
Багаторічні або однорічні рослини, стебла яких 
не дерев’яніють і можуть відмирати
Пирій, кульбаба, 
тюльпан


Водні трави
Багаторічні або однорічні рослини, які представ­
лені земноводними або плаваючими формами
Очерет, рогіз, саль­
вінія


34
.Адаптації


Життєві форми тварин
Класифікації життєвих форм тварин, як і рослин, є вкрай різнома-
нітними. Дуже часто їх поділяють на групи відповідно до середовища 
існування та характеру руху в ньому. Таку класифікацію запропонував 
О. М. Формозов (1929 р.). Згідно з нею, життєві форми є такими: на-
земні, водні, деревні, повітряні, підземні тварини.
Між цими формами існують перехідні варіанти. І кожна з форм 
поділяється на більш дрібні (наприклад, наземні тварини можуть бути 
бігаючими, стрибаючими або повзаючими тощо).


Життєві форми тварин (класифікація О. М. Формозова)


Життєва форма
Характерні особливості
Представники


Наземні
Тварини, які мають пристосування до бігу, ходін­
ня або стрибків поверхнею землі
Кінь, носоріг, лиси­
ця, щур


Дельфін, кашалот, 
морж, тюлень


Водні
Тварини, здатні до плавання, з обтічною  
формою тіла і добре розвиненими пристосу­
ваннями до руху у воді — хвостом, плавцями 
або ластами


Деревні
Тварини, адаптовані для пересування по дере­
вах. Мають чіпкі кінцівки, дрібні представники 
активно використовують хвіст


Гібон, орангутан, 
білка, сумчаста 
білка


Кажан, синиця, 
курка, крилан


Повітряні
Тварини, адаптовані до активного польоту. Ма­
ють розвинені крила й максимально полегшене 
тіло


Кріт, сумчастий кріт, 
сліпак


Підземні
Пристосовані до підземного способу життя, ма­
ють спеціалізовані органи (лапи, зуби) для риття 
підземних ходів
.Тема 5


Екологічна ніша  
як наслідок адаптацій


10


Які ресурси потрібні тваринам для забезпечення їхньої 
життєдіяльності? Чи різняться рослини й тварини ресур­
сами, які їм потрібні? У чому гриби і рослини схожі за особ­
ливостями своєї життєдіяльності? Якими особливостями 
різняться між собою сумчасті і плацентарні ссавці?


Поняття екологічної ніші
Наслідком адаптації будь-якого виду до середовища існування є фор-
мування ним власної екологічної ніші.  Екологічна ніша  — це місце виду 
в екосистемі, яке визначається його зв’язками з іншими живими організ-
мами та факторами середовища. Екологічна ніша показує розташування 
виду в харчових ланцюгах, його взаємовідносини з конкурентами, межі 
дії факторів середовища (наприклад, температури, вологості, солоності), 
у яких вид може вижити, тощо.
Не слід плутати екологічну нішу з місцем проживання виду. Відомий 
американський еколог Ю. Одум указав, що місце проживання виду — 
це його «адреса», а екологічна ніша — це його «професія».
Організми можуть жити в досить широкому діапазоні параметрів 
середовища. Повний набір усіх можливих варіацій умов середовища, 
у якому можливе існування виду, називають  теоретично можливою 
нішею . Але в реальності вид ніколи всю таку нішу не займає. При-
чина цього — взаємодія з іншими організмами, яка може відбуватися 
в різних формах. Ту частину теоретичної ніші, яку вид реально зайняв, 
називають  реалізованою нішею .


Параметри екологічної ніші
Кожну екологічну нішу можна схарактеризувати за допомогою 
певних параметрів. Основними параметрами є її ширина і перекриття 
з іншими нішами.  Ширина ніші  — це відносний параметр, і визнача-
ється він у порівнянні з іншими видами. Широку нішу мають види, 
які здатні жити у великому діапазоні значень певного параметра (види 
еврибіонти ), а вузьку — види, діапазон існування яких є вузьким 
( стенобіонти ).
Перекриття ніш  виникає, коли різні види починають використо-
вувати однаковий ресурс. Відповідно, між ними виникає конкуренція  


36
.Адаптації


за цей ресурс. Конкуренція між двома видами може виникати за кіль-
ка ресурсів, але вона ніколи не охоплює всі ресурси певного виду, бо 
еко­логічна ніша кожного виду є унікальною.


Правило обов’язкового заповнення екологічної ніші
Існує  правило обов’язкового заповнення екологічної ніші , яке ствер-
джує, що не існує ніші без виду і виду без ніші. Згідно з цим правилом, 
усі екологічні ніші в екосистемі є зайнятими, а вільних ніш не існує. 
У випадку зникнення виду з екосистеми (наприклад, у результаті його 
вимирання) екологічна ніша, яка належала йому, буде зайнята іншими 
видами або поділена між ними.
Так, у Євразії і Австралії однакові ніші зайняті різними видами 
(мал. 10.1). Наприклад, вомбат і бабак займають нішу норних траво-
їдних відносно великого розміру, а коні й руді кенгуру — нішу траво­
їдних, які швидко бігають на відкритих просторах. Причиною стало те, 


Бабак
Вомбат


Коні
Руді кенгуру


Мал. 10.1.  Подібні ніші Євразії та Австралії зайняті різними видами


37
.Тема 5


що в Євразії сумчасті ссавці вимерли, і плацентарні зайняли всі еколо-
гічні ніші. А Австралія відділилася від інших материків до появи на ній 
плацентарних ссавців, тому існуючі ніші на ній так і займають сумчасті.


Наслідки перекривання екологічних ніш
Перекривання екологічних ніш означає, що види використовують 
однакові ресурси (мал. 10.2). До поняття «ресурси» входять не тільки 
джерела харчування. Це може бути, наприклад, джерело води або зруч-
не місце для вирощування нащадків. Важко знайти види, у яких еколо-
гічні ніші взагалі не перекривалися б з іншими видами. Але зазвичай 
у сталих екосистемах перекриття ніш між двома видами є незначним.
Ситуації значного перекривання ніш можуть виникати в разі появи 
нових видів у результаті еволюційних процесів. Якщо два види похо-
дять від спільного предка, то, зрозуміло, їхні екологічні ніші будуть 
подіб­ними і можуть суттєво перекриватися. Як, скажімо, сталося з дво-
ма видами роду Людина — неандертальцями і сапієнсами (мал. 10.3). 
Наслідком стала дуже сильна конкуренція між видами. Можливих 
результатів два: або види еволюціонують далі й розширюють свої ніші 
в різні сторони, поки рівень конкуренції за ресурси не знизиться, або 
один із двох видів вимре.
Ситуація зі значним перекриванням ніш одразу в багатьох видів 
може виникати і з географічних причин. Коли утворився сухопутний 
міст між Північною та Південною Америкою, відбувся контакт екосис-


Неандерталець       Сапієнс


Мал. 10.3.  Види, екологічні  
ніші яких перекривалися
Мал. 10.2.  Травоїдні різних видів конкурують між 
собою за харчові ресурси і воду


38
.Адаптації


Фороракус
Смілодон


Мал. 10.4.  Екологічну нішу найбільшого хижака в Південній Америці займав фороракус,  
а в Північній Америці — смілодон


тем, у яких схожі екологічні ніші займали види з різних систематичних 
груп (мал. 10.4). Результатом стала хвиля масового вимирання на обох 
континентах (хоча більше постраждала фауна Південної Америки).


В оселях людини на території Європи живуть два види тарганів — чорний і ру­
дий. Їхні екологічні ніші досить сильно перекриваються. Тому один із цих видів 
став витісняти інший. І, як не дивно, програв чорний тарган, хоча розміри його 
тіла є більшими.
.Тема 5


11
Коеволюція та коадаптація


Наведіть приклади взаємовигідного співіснування різ­
них видів. Якими способами може здійснюватися запилення 
квіток? Які організми, крім комах, можуть здійснювати за­
пилення квіток? Чому деякі квітки можуть запилюватися 
тільки певними видами?


Коеволюція
Будь-який вид живих організмів адаптується до умов навколишньо-
го середовища, у тому числі й до взаємодії з іншими видами. Ті види, 
з якими він взаємодіє, також адаптуються до нього. Як результат, 
відбувається процес спільної еволюції різних видів, у ході якого види 
можуть суттєво змінюватися. Цей процес називають  коеволюцією .
Коеволюція відбувається за різних типів міжвидових взаємодій. 
Хижаки полюють на своїх жертв і стають швидкими, щоб їх наздога­
няти. Жертви втікають від хижаків і теж стають більш швидкими, 
щоб мати можливість утекти від хижака.
Рослиноїдні організми поїдають листя, а рослини у відповідь виробля-
ють речовини, які є отруйними для таких фітофагів. У свою чергу фітофаги 
виробляють стійкість до токсичної дії захисних речовин і навіть накопичу-
ють їх для власного захисту. Паразити пристосовуються до імунної систе­
ми організму-хазяїна, а той у відповідь винаходить нові форми захисту.
Не менш цікавою є коеволюція організмів, які безпосередньо не пов’я­


зані харчовими ланцюгами. Суттєві еволюційні зміни може спричинити 
міжвидова конкуренція за певні ресурси. Наприклад, конкуренція за тра-
ву, яка є харчовим ресурсом для парнокопитних і непарнокопитних. Дуже 
сильно коеволюція проявляється у випадку формування взаємокорисних 
відносин між видами, коли два різні види сприяють виживанню один од-
ного, як, скажімо, у комах-запилювачів та рослин, які вони запилюють.


Коадаптація
Наслідком коеволюції видів є виникнення в них комплексів вза-
ємних адаптацій, які дозволяють їм взаємодіяти найбільш ефектив-
но. Такі комплекси взаємних адаптацій називають  коадаптаціями . 
Прикладом коадаптації може бути комплекс взаємних пристосувань 
у птахів колібрі та рослин, квітки яких колібрі запилюють (мал. 11.1). 
Рослини формують у квіток довгі трубчасті віночки, проникнути по 


40
.Адаптації


Мал. 11.1.  Коадаптація колібрі й квіток зро­
била можливим ефективне запилення


яких до нектар­ників може лише 
довгий дзьоб колібрі. А колібрі, 
крім форми дзьоба, виробили ще 
й здатність зависати в польоті на 
одному місці для забезпечення 
можливості набирати нектар.
Ще один приклад коадапта-
ції — виникнення ендосимбіозу 
між бактерією та еукаріотичною 
клітиною, наслідком чого стало 
утворення мітохондрій. У цьому 
випадку метаболізм бактерії був підпорядкований потребам усієї клітини 
для забезпечення її енергією, а більша частина її геному була перене-
сена в ядро клітини. А клітина ж почала забезпечувати життєдіяльність 
мітохондрій за рахунок своїх ресурсів.


Основа функціонування стабільних екосистем
Коеволюція з наступним утворенням коадаптацій є основою стабіль-
ного функціонування екосистеми. Будь-яка екосистема є відкритою, 
і в ній відбувається дуже багато динамічних процесів. Якщо ці процеси 
є врівноваженими, то система може залишатися стабільною протягом 
тривалого часу. А врівноваженість процесів досягається саме завдяки 
коадаптації компонентів екосистеми.
Якщо, наприклад, коадаптація між хижаком і жертвою буде не-
успішною, то надто успішний хижак знищить усіх представників виду 
жертви. Але вид-жертва пов’язаний в екосистемі не тільки з хижаком. 
Відповідно, виникнуть порушення і в інших видів. Та й сам хижак утра-
тить один із ресурсів, що забезпечують його існування. Наслідком може 
бути порушення багатьох процесів в екосистемі й навіть вимирання видів.
.Тема 5


12
Форми співіснування видів


Які є приклади взаємовигідного співіснування двох ви­
дів? Які переваги для рослин має запилення їхніх квіток 
за допомогою комах? Яку користь можуть приносити для 
зайців їх взаємодія з вовками? Чи можна назвати взаємо­
відносини між людиною та кішкою взаємовигідними? Чому?


Взаємовідносини між організмами 
Як ви вже знаєте, різні види живих організмів в одній екосистемі 
можуть взаємодіяти між собою. Така взаємодія може бути корисною 
для видів, шкідливою або не мати для них ніякого значення. Залежно 
від цього виокремлюють різні типи взаємодії.
Кооперація  є взаємовигідним співіснуванням двох видів. Але для їх 
виживання воно не обов’язкове, тобто обидва види можуть нормально 
існувати без взаємодії між собою. Так, дельфіни й баклани інколи вла-
штовують спільне полювання на косяк риби, атакуючи його з повітря 
і з-під води одночасно.
У випадку  аменсалізму  один із видів завдає шкоди іншому, не 
маючи будь-якої вигоди для себе. Дерева, які формують перший ярус 
у лісі, затіняють усі рослини, які є нижчими за них, і роблять дуже 
проблемним виживання світлолюбних рослин.
Конкуренція  є прикладом взаємодії, за якої різні види використову-
ють один і той самий ресурс. Таким ресурсом може бути їжа (приміром, 
трава для коней і корів), місце проживання (наприклад, місце для гнізд 
на пташиних базарах, якщо їх утворюють різні види птахів), вода в умо-
вах пустелі, укриття від сонця в жарких умовах, мінеральні речовини 
ґрунту для рослин тощо.
Якщо взаємодія приносить вигоду хоч одному з видів і є обов’язковою 
умовою для його існування, то такий тип взаємодії називають  симбіо-
зом . Залежно від особливостей взаємодії між організмами розрізняють 
кілька форм симбіозу: мутуалізм, коменсалізм, паразитизм та інші.


Мутуалізм
Мутуалізм  є взаємовигідною формою співіснування двох видів у при-
роді (мал. 12.1). За такої форми окреме існування одного з видів не-
можливе. Мутуалізм дає суттєві переваги для обох видів. Так, терміти 


42
.Адаптації


а


не можуть виробляти ферменти, що розщеп­
лювали б целюлозу. А живляться вони рос-
линами. Вирішення цієї проблеми забезпечу-
ють мутуалістичні мікроорганізми, що живуть 
у їхньому кишечнику. Терміти забезпечують 
їх їжею та місцем проживання, а мікроор-
ганізми розщеплюють для них целюлозу.


б


Мал. 12.1.  Приклади мутуалізму:  
джмелі та конюшина, яку вони 
запилюють ( а ), терміти та мікро­
організми їхнього кишечника ( б )


Коменсалізм
Коменсалізм  надає певні переваги одному 
з видів і ніяк не впливає на життєдіяльність 
іншого (мал. 12.2). Так, рослини епіфіти тро-
пічних лісів використовують стовбури та гіл-
ки великих дерев для свого розміщення на 
них. Вони не завдають деревам шкоди, проте 
й не надають їм якихось переваг. А от для 
себе епіфіти отримують суттєві вигоди. Вони 
мають кращі умови освітлення, ніж ті рос-
лини, що ростуть на поверхні ґрунту. І рос-
линоїдним тваринам до них також складніше 
діставатися.
.Тема 5


Паразитизм.  
Організм як середовище існування


13


Як живляться блохи? Які пристосування для свого 
способу живлення вони мають? Чим живлення блох від­
різняється від живлення бабок? Що таке симбіоз? Які види 
симбіозу ви знаєте?


Паразитизм
Як вам уже відомо, однією з форм симбіозу є паразитизм — певний 
вид взаємовідносин між організмами, за якого один з організмів (па-
разит) живе за рахунок іншого (хазяїна) (мал. 13.1). Паразит отримує 
певну вигоду від взаємовідносин: поживні речовини, місце проживання 
та захист від умов навколишнього середовища. У той же час хазяїн від 
паразита отримує шкоду, і його життєдіяльність ускладнюється.
Прикладом паразитизму є взаємодія вошей і людини. Воші викорис-
товують людину як джерело харчування (висмоктують її кров) і місце 
проживання (живуть на її тілі). Крім того, на тілі людини вони захи-
щені від хижаків і мають комфортну температуру для розвитку. А от 
людина страждає від самих укусів вошей, утрати крові та інфекцій, 
які передаються за допомогою вошей.
Паразитизм дещо схожий на хижацтво, коли жертва також є дже-
релом їжі для хижака. Але паразит не вбиває жертву миттєво. Його 
діяльність може стати причиною загибелі хазяїна, однак це відбудеться 
через досить тривалий час після початку взаємодії.


Воша і людина
Пасовищний кліщ і собака
Опеньок і сосна


Мал. 13.1.  Приклади видів паразитів


44
.Адаптації


Блоха


П’явка


Десмод


Мал. 13.2.  Представники ектопаразитів


Ектопаразитизм та ендопаразитизм
Існує кілька форм паразитизму. Основними з них є ектопаразитизм 
і ендопаразитизм. Ці форми різняться між собою за характером взаємо-
дії з хазяями.  Ектопаразити  (мал. 13.2) живуть на поверхні тіла хазя-
їна або взагалі контактують із ним тільки в період свого харчування. 
Представниками ектопаразитів є блохи, воші, клопи, медичні п’явки, 
самки багатьох видів комарів та інших двокрилих. До цієї ж групи 
належать десмоди — представники рукокрилих із Південної Америки, 
які живляться кров’ю птахів і ссавців.
Ектопаразити мають багато різноманітних адаптацій, які дозво-
ляють їм непомітно прикріплятися до хазяїна і живитися на ньому. 
Для багатьох дрібних ектопаразитів характерна сплощена форма тіла 
й вироблення спеціальних речовин, які запобігають зсіданню крові 
й знеболюють місця укусів.
Ендопаразити  (мал. 13.3) живуть усередині організму хазяїна.  
До них належать гельмінти (паразитичні черви), деякі личинки комах 
(наприклад, оводів), паразитичні гриби та бактерії. Ці паразити мо-
жуть розміщуватися тільки в певних органах, як аскариди або ціп’яки, 
що живуть у кишечнику, або можуть потрапляти в будь-який орган, 


Ехінокок


Аскарида


Личинка підшкірного овода


Мал. 13.3.  Представники ендопаразитів


45
.Тема 5


Зозуля
Сомик  Syndontys
Джміль-зозуля


Мал. 13.4.  Представники видів, що використовують гніздовий паразитизм


як, приміром, личинки ехінокока в організмі людини. Зазвичай ен-
допаразити мають щільні зовнішні покриви, які вберігають їх від дії 
імунної системи хазяїна.


Інші форми паразитизму
Ще один вид паразитизму —  гніздовий , за якого тварина вико-
ристовує гніздо тварин іншого або свого виду для вирощування своїх 
нащадків, яких вигодовують ті тварини, котрі будували гнізда. Якщо 
використовуються гнізда тварин іншого виду, то це  міжвидовий пара-
зитизм , якщо свого — то  внутрішньовидовий .
Традиційним представником паразитів такого типу є зозулі. Хоча 
і не всі представники зозуль паразити, але для 40 видів такий спосіб 
розмноження є звичайним (мал. 13.4). 
Крім зозуль, гніздовий паразитизм властивий для деяких ткачиків, 
трупіалів та інших птахів. Він трапляється також у комах і риб. У ко-
мах це джмелі-зозулі, які паразитують у гніздах інших видів джмелів, 
деякі види мух, ос та мурах.
Існують також інші форми паразитизму. У разі  соціального пара-
зитизму  паразит не завдає безпосередньої шкоди окремим особинам 
виду, але він споживає ресурси колонії, яку можна розглядати як над­
організм. Скажімо, певні види жуків живляться в колоніях мурах, 
імітуючи членів цієї колонії.


Серед мурах трапляється цікавий варіант со­
ціального паразитизму. Мурахи-рабовласники 
крадуть лялечок робочих особин у мурах інших 
видів. Після народження вкрадені мурахи вико­
нують функції робочих особин у гнізді мурах-
рабовласників.


46
.Адаптації


Цікавим випадком паразитизму є  надпаразитизм , за якого хазяїном 
паразита стає інший паразит, що паразитує на якомусь виді непара-
зитичних організмів. Надпаразитизм поширений серед представників 
їздців з ряду Перетинчастокрилі.


Особливості організму як середовища існування
Організм, як середовище існування для паразитів, має свої харак-
терні особливості. Він забезпечує для них сталі умови існування. Тем-
пература, вологість, рівень рН та інші параметри такого середовища іс-
нування змінюються в дуже вузьких межах. Це відбувається за рахунок 
підтримання організмом власного гомеостазу. Перебуваючи в організмі 
хазяїна, паразит не має хижаків, і він захищений від дії несприятливих 
неорганічних факторів середовища (вітру, опадів тощо).
Організм також забезпечує паразита великою кількістю поживних 
речовин без потреби їх пошуку і добування, що суттєво знижує витрати 
паразита на здійснення своїх процесів життєдіяльності.
Але проживання в організмі хазяїна має і свої проблеми. Імунна 
система організму-хазяїна постійно бореться з паразитами, і останні 
вимушені захищатися від її дії. Серйозною проблемою для них також 
є потрапляння в організми нових хазяїв. Різні види паразитів викорис-
товують для цього різні способи, з якими ви вже знайомилися раніше. 
Наприклад, аскариди продукують велику кількість яєць, які можуть 
потрапляти в організм хазяїна разом із частинами рослин, на які вони 
осідають. А такі плоскі черви, як свинячий ціп’як, використовують 
проміжних хазяїв, із м’ясом яких потрапляють в організм основного 
хазяїна.
.Тема 5


Взаємодія паразитів  
з організмом хазяїна


14


Наведіть приклади організмів, що належать до ендо­
паразитів. Які тварини є ектопаразитами? Які адапта­
ції можуть мати ектопаразити для ефективного нападу 
на хазяїна? Які особливості будови бліх свідчать про їхнє 
пристосування до ектопаразитизму?


Рівні взаємодії паразита й хазяїна
Взаємодія паразита й хазяїна відбувається відразу на кількох рів-
нях. На молекулярному рівні і паразит, і хазяїн виділяють речови-
ни, які полегшують їм захист (для хазяїна) або напад (для паразита). 
На клітинному рівні види-хазяї можуть формувати спеціальні поверхне-
ві структури, які запобігають проникненню паразита в клітини (напри-
клад, товста клітинна стінка). А паразити утворюють спеціальні рецеп-
тори, які здатні ідентифікувати потрібні клітини в організмі хазяїна.
На рівні організму у тварин захист від паразитів забезпечує імунна 
система. А рослини можуть створювати структури з мертвих клітин (як, 
скажімо, корок) або восковий шар на листках, що перешкоджає про-
никненню паразита в організм. У відповідь на це паразити формують 
спеціальні структури (такі як гаусторії у грибів), за допомогою яких 
вони проникають до організму хазяїна.


Цисти паразита потрапляють  
до організму людини разом  
із сирим або недоготованим м’ясом


Сколекс
Дорослий черв


Онкосфери всередині м’язової 
тканини худоби перетворюють­
ся на інфікуючі цистицерки


Проглотида


Сколекс — передній відділ 
тіла черва


Тварина інфікується, 
споживаючи життє­
здатні яйця паразита 
разом із рослинами 


Проглотиди — сегменти, з яких 
складається тіло черва


Яйця паразита в навколишньому середовищі


Мал. 14.1.  Життєвий цикл паразита зі зміною хазяїв


48
.Адаптації


На рівні популяцій та екосистем взаємодія паразитів і хазяїв може 
відбуватися у формі чергування хазяїв у життєвих циклах паразита 
(мал. 14.1). Взаємодія паразитів і їхніх хазяїв є одним із найважливі-
ших механізмів регуляції процесів в екосистемах.


Результати взаємодії паразита і хазяїна
Як ви вже знаєте, результатом взаємодії паразита з хазяїном на 
рівні організму є погіршення стану хазяїна. Зазвичай наслідком цього 
є зниження його життєздатності. В організмі хазяїна під впливом па-
разита можуть, наприклад, утворюватися специфічні структури, такі, 
як фіни паразитичних червів у тканинах хазяїна або гали на листках 
дерев навколо личинок паразитичних комах (мал. 14.2). Ці структури 
можуть бути дуже важливими для паразитів. Так, фіни є личинковою 
стадією розвитку цестод, яка перед тим, як потрапити в організм основ­
ного хазяїна, може тривалий час зберігатися у тканинах. А гали утво-
рюються як результат розростання тканин рослин під впливом речовин, 
що виділяє личинка паразита. І такі тканини є дуже зручним запасом 
поживних речовин для личинок.
Взаємодія паразита і хазяїна може закінчуватися загибеллю хазяїна, 
але в багатьох випадках їх еволюція відбувається саме в напрямку змен-
шення шкоди паразита і збільшення можливостей для опору хазяїна. 
Причиною цього є те, що в такій ситуації паразит може тривалий час 
жити в організмі без серйозних наслідків для хазяїна.
Проте існують варіанти, коли взаємодія паразита з хазяїном за-
кінчується загибеллю останнього. У такому випадку паразит теж може 
загинути разом із хазяїном, як, наприклад, чумні бактерії після заги-
белі людини, яка захворіла на чуму. А може і не загинути, якщо його 


Мал. 14.2.  Специфічні структури в організмі хазяїна, утворені паразитами
Гали на листках
Фіни ціп’яків у тканинах хазяїна


49
.Тема 5


життєвий цикл розрахований на загибель хазяїна. Прикладом цього  
є паразитичні комахи, личинки яких поїдають хазяїна, а потім пере-
творюються на імаго і шукають нові жертви для свого розмноження.
На рівні популяції та екосистеми результат взаємодії паразита й ха-
зяїна не завжди є негативним для виду-хазяїна. Більш того, така вза-
ємодія може бути корисною для всієї екосистеми. Якщо вид-хазяїн над-
мірно розмножиться, то ураження його представників паразитом може 
скорегувати чисельність популяції до оптимального рівня і зберегти 
рівновагу в екосистемі.


Управління поведінкою хазяїна
У сучасній біології проблемам взаємодії паразитів та їхніх хазяїв 
приділяють багато уваги. Численні дослідження дозволили встановити 
чимало деталей цих процесів. Як виявилося, паразити досить часто 
можуть впливати на поведінку своїх хазяїв і навіть повністю її конт­
ролювати в деяких випадках (мал. 14.3).
Такі здатності виявили у смарагдової оси, личинки якої паразиту-
ють у тарганах. Доросла комаха атакує таргана і вводить йому в голову 
отруту, яка блокує роботу певних структур мозку. Через деякий час 
тарган утрачає можливість самостійно контролювати свої рухи, але 
залишається живим. Після цього оса спрямовує таргана у свою нірку 
і відкладає на нього яйця. З яєць потім виходять личинки, які жив-
ляться тканинами таргана.
Ще одним прикладом впливу на поведінку хазяїна (хоч і не таким 
явним) є взаємодія токсоплазми, одноклітинного еукаріотичного пара-
зита, з мишами. Основний хазяїн токсоплазми — кішка, а проміж-
ний — мишоподібний гризун.
Цисти токсоплазми потрапляють в організм гризуна. Там паразит 
розмножується нестатевим способом і виробляє речовини, які діють на 
його мозок. Під дією цих речовин гризуни втрачають страх перед запа-


Мал. 14.3.  Плоский черв лейкохлоридій, смарагдова оса та паразитичний гриб кордицепс 
управляють поведінкою своїх хазяїв


50
.Адаптації


Проміжний 
хазяїн


Основний 
хазяїн


Циста 
токсоплазми


Інфікована 
людина


Мал. 14.4.  Токсоплазма здатна змінювати поведінку миші, щоб потрапити в організм кішки


хом кішок. Окрім того, цей запах починає їх приваблювати. Отже, різко 
збільшуються шанси на те, що кішка впіймає і з’їсть такого гризуна, 
і це, власне, дозволить токсоплазмі потрапити в організм основного ха-
зяїна, де вона буде розмножуватися вже статевим шляхом (мал. 14.4).


Токсоплазма може уражати не тільки мишей, але й людину. В організмі здорової 
дорослої людини токсоплазми зазвичай переходять у форму цисти і не вплива­
ють на здоров’я. Але в разі зараження вагітної жінки цей паразит може впливати 
на ембріон. Зокрема, проникнення токсоплазми в мозок стає причиною імунної 
реакції і підвищеного вироблення дофаміну. Наслідком цього є певні зміни в по­
ведінці людини.
.Тема 5


15
Адаптивні біологічні ритми


Які сезонні зміни існують у житті живих організмів? 
Які зміни в організмі людини відбуваються циклічно протя­
гом доби? Які тварини і чому можуть впадати у сплячку? 
Чому багато рослин на території України восени скида­
ють листя? Чому тварини здійснюють міграції?


Біологічні ритми та їхня роль в адаптації організмів
У нашому Всесвіті надзвичайно багато періодичних явищ. Земля 
обертається навколо своєї осі й навколо Сонця за певні проміжки часу. 
Місяць робить оберт навколо Землі протягом певного терміну. Актив-
ність Сонця змінюється з визначеною періодичністю.
Усі ці процеси чинять вплив на живі організми. І, відповідно, живі 
організми адаптуються до таких періодичних процесів. Їхні фізіологічні 
й біохімічні процеси відбуваються з певною періодичністю, причому на 
всіх рівнях життя — від молекулярного до біосферного. Такі циклічні змі-
ни процесів у біологічних системах називаються  біологічними ритмами .


Типи біологічних адаптивних ритмів
Біологічні адаптивні ритми поділяють на внутрішні й зовнішні. 
Внутрішні біоритми визначаються біохімічними й фізіологічними проце-
сами в організмі. До них належать ритмічність дихання, періодичність 
серцевих скорочень, процеси травлення тощо.
Зовнішні біоритми визначаються дією зовнішніх геофізичних фак-
торів, таких як зміна дня й ночі, зміна сезонів, багаторічні цикли 
активності Сонця тощо.


Основні зовнішні біологічні ритми


Тип біологічного ритму
Приклади


Добові
Чергування сну і неспання, годування дитинчат у ссавців


Припливно-відпливні
Затоплення та осушення прибережних біотопів  
під час припливів і відливів


Сезонні
Міграції птахів у теплі краї і назад


Річні
Коливання чисельності й активності тварин протягом року


Багаторічні
Зміна інтенсивності розмноження комах, пов’язана  
з 11-річним циклом сонячної активності


52
.Адаптації


Крім того, біологічні ритми поділяють за 
частотою на ритми високої (дихання, скоро-
чення серця), середньої (сон) і низької (се-
зонні явища) частоти.


Сон і неспання тварин


Закриття й відкриття квіток  
упродовж доби


Мал. 15.1.  Приклади прояву фото­
періодизму у тварин і рослин


Фотоперіодизм
Одним із найбільш помітних факторів 
у добових ритмах є  добовий ритм освітлення , 
який визначається співвідношенням трива-
лості дня і ночі. Відповідно до добового рит-
му освітлення більшість живих організмів 
змінюють інтенсивність своїх фізіологічних 
процесів. Сукупність змін фізіологічних ре-
акцій на зміни освітлення називають  фото­
періодизмом .
Фотоперіодизм характерний і для тва-
рин, і для рослин (мал. 15.1). У тварин 
багато процесів життєдіяльності пов’язано 
з певними періодами доби і режимом освіт-
лення. Це процеси полювання, відпочинку, 
соціальних взаємодій тощо. Також добовий 
ритм освітлення може відігравати роль ме-
ханізму, який розпочинає процеси шлюбної 
поведінки, міграцій, линяння тощо.
У рослин добовий ритм освітлення також відіграє важливу роль, бо 
тільки за умов освітлення можливе здійснення процесу фотосинтезу. 
Рослини є дуже чутливими до довжини світлового дня. І це створює 
певні труднощі за умови їх штучного вирощування в не звичних для 
них широтах. Фотоперіодичні процеси стають сигналом для утворення 
рослинами квіток і початку плодоношення.
.Основні положення теми «Адаптації»


Адаптації


Типи адаптацій


Адаптація — це процес пристосування 
живих організмів до дії факторів навко­
лишнього середовища шляхом вироблення 
певних пристосувань


Морфологічні  адаптації відбуваються шля­
хом зміни особливостей будови тіла.
Фізіолого-біохімічні  адаптації відбувають­
ся за рахунок змін внутрішніх процесів 
організму.
Поведінкові  адаптації утворюються за участі 
центральної нервової системи


Преадаптації


Постадаптації


Еволюційні зміни, які вдосконалюють уже 
існуючі адаптації організмів


Ознаки організму (його структури, біохімічні 
або фізіологічні особливості тощо), які по­
тенційно можуть стати основою пристосу­
вань у змінених умовах існування


 
Правило Бергмана
Розмір тіла тварин одного виду (або кількох близьких видів одного 
роду) є більшим у більш холодних частинах ареалу і меншим у більш 
теплих його частинах.


Правило Алена
Найменші розміри виступаючих частин тіла мають тварини, які 
живуть у найбільш холодних регіонах, а найбільші — жителі найбільш 
теплих країв.


Пойкілотермні організми
Температура тіла залежить від температури середовища і змінюється 
разом із нею.
Представники : щука, ропуха, гадюка, коник, рак.


Гомойотермні організми
Можуть підтримувати сталу температуру найважливіших частин 
тіла незалежно від умов навколишнього середовища.
Поділяються на тварин зі справжньою (ластівка, дельфін, кабан) 
та інерційною (шкіряста черепаха) гомойотермією.


54
.Форми взаємодії живих організмів


Симбіоз


Кооперація


Аменсалізм


Конкуренція


Мутуалізм


Коменсалізм


Паразитизм


Ендопаразитизм


Ектопаразитизм


Завдання до теми
Завдання для індивідуальної роботи
1. На прикладі конкретного виду (бджола медоносна, ящірка пруд-
ка або ропуха зелена) поясніть, як пойкілотермні тварини здійснюють 
терморегуляцію.
2. Виберіть одну з груп живих організмів (дельфіни, сови, кактуси 
або кроти) та поясніть, як її представники адаптувалися до свого сере­
довища існування. 
3. Поясніть, що буде відбуватися, якщо на одній території опиняться 
два види живих організмів (рудий та чорний таргани або чорний і сірий 
пацюки), екологічні ніші яких сильно перекриваються. 
4. Обґрунтуйте адаптивне значення фотоперіодизму для живих ор-
ганізмів.
Завдання для роботи в групах
5. Проаналізуйте способи руху тварин як адаптацію до різних се-
редовищ існування та зробіть презентацію на основі власного бачення 
цієї проблеми.


Теми навчальних проектів
1. Еволюція зорової сенсорної системи.
2. Формування умовних рефлексів у домашніх тварин.
3. Добові біоритми в рослин і тварин.
.Тема 6


Тема 6


Біологічні основи здорового 
способу життя


Науки про здоров’я.  
Здоровий спосіб життя


16 


У якому віці люди частіше хворіють: у дитячому чи в похи­
лому? Чому? Які фактори впливають на здоров’я людини? 
Які адаптації в людини допомагають їй не захворіти в умо­
вах низьких температур? Які ви можете назвати показни­
ки здоров’я?


Поняття здоров’я
Здоров’я є однією з головних цінностей життя людини і займає дуже 
високе місце в ієрархії її потреб. Наявність здоров’я завжди розгляда-
лося як обов’язковий компонент щасливого життя. Крім того, здоров’я 
населення — важлива умова успішного соціального та економічного 
розвитку суспільства.
Здоров’я є комплексним поняттям. Це не лише відсутність захво-
рювань та фізичних вад організму, це ще й повне психічне та соціаль-
не благополуччя. Здоров’я кожної людини залежить від її генетичних 
особливостей, які вона отримує у спадок від батьків. Але реальний 
стан здоров’я формується протягом існування кожного з нас і суттєво 
залежить від того способу життя, звичок, поведінки і соціальних умов, 
у яких ми перебуваємо.
Стан, у якому опиняється організм, коли порушено його будову, 
обмін речовин чи власне функціонування в цілому або його частин, 
називають  хворобою . Причини такого процесу можуть бути різні. 
Інколи вони пов’язані зі спадковими особливостями організму, але 
в більшості випадків хвороби виникають як реакції на певний спосіб  
життя людини, її необачну поведінку, фактори зовнішнього сере­
довища тощо.


56
.Біологічні основи здорового способу життя


Науки, що вивчають здоров’я людини


Назва науки
Що вивчає


Генетика
Спадковість і мінливість ознак організму людини, механізми реалізації 
спадкової інформації, регуляцію прояву спадкових ознак


Біохімія
Біохімічні реакції в організмі людини, їх регуляцію та механізми  
порушення, вплив на організм людини різноманітних речовин


Фізіологія
Фізіологічні реакції в організмі людини, їх регуляцію та механізми порушен­
ня, вплив зовнішніх і внутрішніх факторів на процеси в організмі людини 


Цитологія
Клітини людини, життєдіяльність клітин та фактори, які можуть  
на неї впливати, взаємодію клітин між собою


Психологія
Психічні процеси в нервовій системі людини, дію на них зовнішніх  
і внутрішніх факторів, взаємодію людей між собою


Медицина
Причини виникнення захворювань людини, способи лікування  
захворювань і мінімізації їх негативних наслідків, способи  
профілактики захворювань


Здоровий спосіб життя
Аби зберегти здоров’я, людина повинна дотримуватися певних 
правил у своєму повсякденному житті. Ці правила дають можливість 
суттєво зменшувати ризик погіршення здоров’я і дозволяють людині 
прожити довге і щасливе життя. Спосіб життя, що ґрунтується на ро-
зумному використанні свого життєвого потенціалу і дотриманні науково 
виважених рекомендацій із різних сфер життєдіяльності, називають 
здоровим способом життя  (ЗСЖ).
Принципи здорового способу життя складаються з певних правил 
щодо харчування, фізичної активності, особистої гігієни, психічного 
стану, життєвих звичок та інших аспектів життєдіяльності людини.
