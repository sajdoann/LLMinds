Тема 6


17
Складові здорового способу життя


Які сполуки потрібні людині для повноцінного харчу­
вання? Чому в продуктах харчування повинні міститися 
вітаміни? Що таке гіпотонія і які її можливі наслідки? Чому 
в деяких місцевостях у людей часто розвивається зоб і по­
рушується робота щитоподібної залози?


Складові здорового способу життя
Як ви вже знаєте, здоровий спосіб життя (ЗСЖ) є комплексом захо-
дів, які охоплюють різні аспекти життя людини. До основних складових 
ЗСЖ належать раціональне харчування, дотримання особистої гігієни 
та гарного психічного стану, виважена оптимальна фізична активність, 
боротьба зі шкідливими звичками, правильна організація роботи і від-
починку та ін.
Часто проблеми з однією складовою ЗСЖ порушують роботу всієї сис-
теми. Так, недотримання правил раціонального харчування може стати 
причиною виникнення в людини цілого комплексу проблем (мал. 17.1).


Гігієна
Гігієна  є розділом медицини, який вивчає вплив особливостей життя 
людини на її здоров’я і розробляє комплекси правил, дотримання яких 
дозволяє запобігати захворюванням людини. Особливо актуальними ці 
правила є сьогодні через високу щільність людських поселень. Така 
ситуація призводить до поширення хвороботворних організмів і погано 
впливає на стан імунної системи людини.


Розвиток  
неврастенії


Підвищення  
стомлюваності


Порушення  
правил раціональ­
ного харчування


Нестача  
вітаміну С  
в організмі


Порушення  
режиму сну


Погіршення  
функціонування 
травної системи


Погіршення стану 
шкіри, слизових 
оболонок, зубів


Зниження  
фізичної  
активності


Мал. 17.1.  Приклад наслідків порушення правил раціонального харчування


58
.Біологічні основи здорового способу життя


У гігієні виокремлюють кілька розділів. Так,  особиста гігієна  ви-
вчає проблеми догляду за тілом (шкірою, волоссям, нігтями, зубами 
тощо) та процесів життєдіяльності людини. Основною метою особистої 
гігієни людини є збереження її здоров’я та покращення якості життя. 
Побутова гігієна  розглядає питання, пов’язані з оточенням людини — 
предметами, меблями, житлом, населеними пунктами тощо. А  гігієна 
харчування  займається питаннями безпеки та якості продуктів харчу-
вання і готової їжі. Дотримання правил, розроблених різними розділами 
гігієни, знижує ризик розвитку захворювань та сприяє покращенню 
якості й тривалості життя людини.


Раціональне харчування
Не менш важливою складовою ЗСЖ є раціональне харчування. 
Як ви вже знаєте, організм людини повинен отримувати потрібні йому 
речовини в певних пропорціях. А до складу їжі входять не тільки 
білки, ліпіди та вуглеводи, а ще й вітаміни та мікроелементи. Вони 
потрібні в незначній кількості, але без них людина не може бути здо-
ровою.  Раціональне харчування  є комплексом правил, які дозволяють 
людині отримувати в процесі харчування всі потрібні їй компоненти 
в оптимальній кількості. Крім того, раціональне харчування враховує 
енергетичну цінність продуктів, бо з їжею до організму людини повин­
на надходити певна кількість енергії. 


Основні правила харчування


Неправильно
Правильно


• Збалансований склад харчових  
продуктів (органічні речовини,  
вітаміни, неорганічні сполуки)
• Рівновага спожитих та витрачених калорій 
(після досягнення дорослого віку)
• Різноманітне харчування
• Індивідуальний підбір режиму  
харчування
• Дотримання правил кулінарної обробки 
продуктів харчування


• Недостатній сніданок
• Харчування «на бігу»
• Дуже ситна вечеря
• Значне споживання солодощів  
і солодких напоїв
• Регулярне споживання алкоголю  
та слабких алкогольних напоїв
• Голодування, переїдання, недоїдання
• Харчування у закладах,  
де порушують кулінарні технології


Основою раціонального харчування є дотримання балансу між ви-
тратами речовин та енергії і їх надходженням в організм у складі 
їжі. Таке харчування потребує індивідуального підходу з урахуванням 
віку, статі та способу життя людини. На ефективність раціонального 


59
.Тема 6


Індивідуальний підбір 
фізичних навантажень


Навантаження всіх  
основних груп м’язів


Регулярність  
фізичних вправ


Фізичні  
навантаження


Чергування різних  
видів навантажень


Уникнення надмірних 
або недостатніх наван­
тажень


Мал. 17.2.  Основні правила адекватних фізичних навантажень


харчування впливають генетичні особливості людини та мікроорганізми, 
які живуть у тілі людини. Тому навіть у близьких родичів однакове 
харчування може давати різний ефект (схуднення або збільшення ваги 
тіла). Але деякі правила раціонального харчування, напевне, слід ре-
комендувати для більшості людей.


Фізичні навантаження
Еволюція людини відбувалася протягом мільйонів років. І весь цей 
час основою виживання людини була висока фізична активність. Тому 
не дивно, що людський організм для своєї нормальної роботи потребує 
фізичних навантажень, що позитивно впливає на роботу внутрішніх 
органів. Тоді покращується кровообіг, стимулюється робота імунної 
системи та краще відбувається процес обміну речовин. Поміркована фі-
зична активність також позитивно впливає на тривалість життя людини.
Для багатьох жителів сучасних міст великою проблемою в житті 
стала гіподинамія. Недостатня рухова активність є причиною багатьох 
захворювань. Особливо страждають серцево-судинна й опорно-рухова 
системи.
Але надмірні фізичні навантаження теж можуть бути шкідливими 
для здоров’я: у результаті надто важкої фізичної праці з’являються 
проблеми опорно-рухового апарату. Страждають суглоби і кістки, під-
вищується ризик пошкодження м’язів. Як і в ситуації з іншими скла-
довими ЗСЖ, найбільш оптимальною рекомендацією буде дотримання 
помірних навантажень, адекватних фізичному стану конкретної людини 
(мал. 17.2).


60
.Біологічні основи здорового способу життя


Робота і відпочинок. Психологічні аспекти ЗСЖ
Важливою складовою ЗСЖ є регулярне чергування роботи і відпо-
чинку. Безперервне й постійне навантаження не лише погано позна-
чається на фізичному стані людини, а й має вкрай негативні психічні 
наслідки. Мозок людини теж повинен відпочивати. Коли, окрім ро-
зумової діяльності, є в житті й інші речі, це позитивно позначається 
на стані людини. Та й ефективність роботи після відпочинку суттєво 
збільшується. 


Правила чергування роботи й відпочинку


• Чергування роботи і відпочинку повинно бути раціональним.
• Слід ураховувати вплив конкретних умов праці на організм.
• Перерви на відпочинок мають бути регулярними, а не довільними.
• Характер відпочинку і його тривалість повинні забезпечувати максимальне 
відновлення працездатності організму.


Ще однією важливою складовою ЗСЖ є психічне здоров’я. Психіка 
людини є складною системою. Тому негативні впливи на неї (психоло-
гічні травми, негативні емоції тощо) можуть мати тяжкі наслідки для 
життєдіяльності людини і її взаємодії зі світом. Існує багато прикладів, 
коли психологічні травми в дитячому віці ставали причиною великих 
проблем у поведінці дорослої людини.
У психологічному стані людини є важливими як її внутрішня гармо-
нія, так і взаємодія із соціумом, до складу якого входять і близькі родичі, 
і колеги, і знайомі, і зовсім сторонні люди. Тому питання психологічного 
комфорту людини завжди оцінюють із погляду її соціальних взаємодій.
.Тема 6


18
Статева культура і безпека для здоров’я


Чому організми чоловіка і жінки різняться між собою? 
У який момент і яким чином визначається стать людини? 
Які статеві ознаки називають первинними, а які — вто­
ринними? Які статеві гормони є в людини?


Статева культура та її значення
Статева культура є однією з найважливіших складових здорового 
способу життя. Йдеться як про культуру взаємовідносин людей різної 
чи однієї статі в повсякденному житті, так і про культуру власне сек-
суальних стосунків. 
Важливість статевої культури полягає в тому, що вона зумовлює 
репродуктивний успіх не тільки окремої людини, але й різних люд-
ських популяцій та всього виду в цілому. На статеву культуру суттєво 
впливають, зокрема, національні традиції різних народів, особливос-
ті певних соціальних груп та ін. Статева культура населення істотно 
впливає на соціальні процеси в суспільствах та індивідуальне життя 
кожної людини.


Захворювання, що передаються статевим шляхом
Дуже небезпечними для здоров’я людини є захворювання, які пе-
редаються статевим шляхом (ЗПСШ). Організм людини не виробляє 
імунітету до цих захворювань, тому навіть після одужання людина 
може знову на них захворіти. Збудники цих захворювань проникають 
в організм через статеві шляхи і, крім статевих, можуть також пору-
шувати функціонування інших органів.
Перелік відомих захворювань, що передаються статевим шляхом, 
не дуже великий, але насправді цей шлях поширення використовують 
багато збудників інфекцій. Причин є кілька. Це і схожість симптомів 
різних захворювань із цієї групи, і часта відсутність зовнішніх проявів 
(наприклад, у випадку хламідіозу), і переважання інших способів за-
раження (у випадку туберкульозу).
Захворювання, що передаються статевим шляхом, поділяють на окре-
мі групи за систематичною приналежністю. Збудниками найбільш відо-
мих інфекцій із цієї групи є віруси й бактерії (мал. 18.1, 18.2).


62
.Біологічні основи здорового способу життя


Мал. 18.1.  Збудники вірусних ЗПСШ (ВІЛ та вірус герпесу)


Мал. 18.2.  Збудники бактеріальних ЗПСШ (гонокок та бліда трепонема)


Збудники захворювань, що передаються статевим шляхом


Вірусні захворювання
Бактеріальні захворювання


Збудник
Захворювання
Збудник
Захворювання


ВІЛ
ВІЛ-інфекція
Гонокок
Гонорея


Вірус герпесу
Герпес
Бліда трепонема
Сифіліс


Папіломавірус людини
Генітальна папілома
Хламідія
Хламідіоз


Вірус гепатиту В
Гепатит В
Хемофіліс
М’який шанкр


Вірус гепатиту С
Гепатит С
Мікоплазма
Мікоплазмоз


Вірус контагіозного 
молюска
Контагіозний молюск
Уреаплазма
Уреаплазмоз


Статевим шляхом можуть передаватися й інші інфекції, які зазви-
чай поширюються інакше. Так, статевим способом може передаватися 


63
.Тема 6


Мал. 18.3.  Еукаріотичні одноклітинні збудники ЗПСШ (трихомонада і кандида)


збудник туберкульозу (паличка Коха), що може стати причиною тубер-
кульозу статевих органів.
Значна кількість збудників захворювань, що передаються статевим 
шляхом, є представниками еукаріотів. Більшість із них — гриби та 
одноклітинні еукаріоти (кандиди, трихомонади тощо) (мал. 18.3). Але 
трапляються і багатоклітинні паразити (коростяний свербун, лобкова 
воша) (мал. 18.4). Ці організми є збудниками таких захворювань, як 
кандидоз (молочниця), трихомоноз, короста, педикульоз тощо.


Безпека для здоров’я у статевих відносинах
Захворювання, що передаються статевим шляхом, не єдина загро-
за для здоров’я людини, пов’язана із сексуальними взаємовідносина-
ми. Суттєвою загрозою для здоров’я людини є сексуальне насильство, 
наслідком якого можуть бути важкі фізичні та психологічні травми. 
У багатьох випадках має місце небажана вагітність. Тому невід’ємною 
частиною безпечної сексуальної поведінки є знання методів контрацеп-
ції, які дозволяють запобігати цьому. Не менш важливий чинник — 


Мал. 18.4.  Еукаріотичні багатоклітинні збудники ЗПСШ (коростяний свербун і лобкова воша)


64
.Біологічні основи здорового способу життя


розуміння небезпеки нерозбірливих статевих контактів. Під час таких 
контактів стрімко підвищується ризик зараження ЗПСШ та загроза 
сексуального насильства.
ЗПСШ можуть передаватися під час усіх видів статевих контактів. 
Крім того, ними можна заразитися під час процедур татуажу, манікюру 
й педикюру. Для попередження поширення цих захворювань Всесвітня 
організація охорони здоров’я (ВООЗ) сформулювала правила  безпечної 
статевої поведінки :
• правильне і регулярне використання презервативів;
• правильне застосування місцевих бактерицидних засобів;
• періодичне обстеження в спеціалізованих лабораторіях;
• спеціальне лікування в разі діагностування захворювання;
• обов’язкове інформування статевих партнерів (у випадку наявності 
 інфекції);
• вакцинація проти збудників, для яких створено вакцини (гепатит В, 
папіломовірус);
• статева стриманість.


Епідемія сифілісу в Європі виникла на початку XVІ століття. До появи антибіотиків 
надійного методу лікування цього захворювання не існувало. Певний лікувальний 
ефект мали препарати на основі сполук Меркурію. Але самі ці препарати були 
дуже токсичними, і пацієнт мав великі шанси померти скоріше від лікування, ніж 
від захворювання.
.Тема 6


Небезпека алкоголю, куріння  
та наркотиків


19


Чи може вживання алкоголю впливати на благополуч­
чя родини? Які негативні соціальні наслідки має вживання 
наркотичних речовин? На які системи органів найбільше 
діє процес паління? Який орган тіла людини максимально 
знешкоджує алкоголь, що потрапляє в організм?


Вплив на здоров’я куріння
Тютюнопаління стає шкідливою звичкою через звикання людини до 
нікотину, який міститься в тютюні. Нікотин насамперед діє на клітини 
нервової системи, але й органи дихання й травлення також страждають. 
Продукти куріння потрапляють в організм через органи дихальної 
системи, тому вони потерпають найбільше. Самі продукти куріння є 
дуже різноманітними, але в усіх випадках їх потрапляння в організм 
стає причиною порушень роботи багатьох систем органів (мал. 19.1). 
Ще одним недоліком куріння є те, що людина може постраждати від 
нього, навіть якщо сама не палить. Так званими пасивними паліями є 
ті, хто тривалий час перебуває поряд із людьми, які палять (активними 


Синильна 
кислота
Канцерогенні 
смоли
Полоній
Стирол
СО
Нікотин


Склад  
тютюнового  
диму


Захворювання,  
розвиток яких  
спричиняє 
куріння


• Серцеві захворювання
• Психічні розлади
• Порушення обміну речовин
• Захворювання крові


• Рак легень
• Пошкодження зубної емалі
• Атеросклероз
• Захворювання шлунка та кишечнику


Мал. 19.1.  Продукти куріння та його негативні наслідки


66
.Біологічні основи здорового способу життя


курцями). У пасивних паліїв продукти куріння потрапляють в організм 
із повітрям, яке вони вдихають.
Великою проблемою тютюнопаління є звикання людини до нього. 
За своїм механізмом воно відповідає процесам формування наркотичної 
залежності. Основною речовиною, яка спричиняє звикання до куріння, 
є нікотин. У випадку потрапляння в організм нікотин стимулює вироб­
лення речовин, які викликають ейфорію та покращують настрій. Цей 
стан і призводить до формування спочатку психічної, а згодом і фізичної 
залежності. На рівні психічної залежності відмова від куріння цілком 
можлива. А от у випадку формування фізичної залежності відмовитися 
від куріння набагато важче. Бо тоді відсутність можливості палити стає 
причиною фізичних страждань, і людина почуває себе погано.


Вплив на здоров’я алкоголю
Ви вже знаєте, що споживання алкоголю негативно позначається 
на організмі людини (мал. 19.2). Найбільші проблеми в разі надмірно-
го вживання алкоголю виникають у роботі нервової, серцево-судинної 
і травної систем. Часто страждає також видільна система.
Алкоголь порушує роботу центральної нервової системи. Він може 
бути причиною галюцинацій, неадекватного сприйняття дійсності, психіч-
них розладів. Під впливом алкоголю людина часто перестає контро­лювати 
свої дії. У неї погіршуються координація рухів і реакція на подразнення. 
Усе це створює небезпеку як для самої людини, так і для сторонніх.
Під впливом алкоголю найбільше страждає печінка. У результаті 
дії алкоголю клітини печінки починають гинути. Вони заміщуються 


• Захворювання 
печінки (цироз)


• Порушення пам’яті, 
труднощі із зо­
середженням, по­
рушення зору


• Атаксія (дегенерація 
центральної нервової 
системи)


• Розвиток 
серцево- 
судинних 
захворювань


• Хронічна втома


• Хронічний 
гастрит


• Панкреатит


• Рак  
стравоходу


Мал. 19.2.  Негативні наслідки впливу алкоголю на організм


67
.Тема 6


Здорова печінка


Стеароз — 
жирова  
хвороба


Алкогольний 
гепатит
Цироз


на жирову тканину; печінка руй-
нується (мал. 19.3). Найгіршим 
наслідком може бути цироз печін-
ки і повна її загибель.
Дуже погано алкоголь впли-
ває на серце. Його споживання 
підвищує ризик розвитку серце-
во-судинних захворювань. Через 
алкоголізм порушуються обмін ре-
човин та робота імунної системи.
Формування залежності 
від алкоголю


Мал. 19.3.  Розвиток цирозу печінки (заміна ге­
патоцитів клітинами сполучнотканинної строми) 
як результат алкоголізму


Мал. 19.4.  Схема будови молекули алкогольде­
гідрогенази


Найбільша проблема спожи-
вання алкоголю є звикання лю-
дини до нього. Механізм такого 
звикання, як і у випадку курін-
ня,— один із варіантів формування наркотичної залежності. На жаль, 
алкоголь досить доступний. Слабоалкогольні напої можна легко купу-
вати і споживати. І звичка до їх споживання може сформуватися дуже 
швидко.
Свого часу (приблизно 10 млн років тому) предки людини виробили 
стійкість до дії етилового спирту, щоб отримати можливість поїдати 
плоди дерев, у яких після падіння на землю вже почалися процеси 
бродіння. Це дозволило суттєво розширити харчову базу і сприяло адап-
тації до наземного способу життя. Для знешкодження спирту, який для 
більшості мавп є небезпечною отрутою, у людини існує цілий комплекс 
ферментів. Одним із ключових ферментів комплексу є алкогольдегідро-
геназа (мал. 19.4). Цей фермент є 
каталізатором процесу окиснення 
спирту і виробляється переважно 
клітинами печінки.
Кожен із ферментів комплек-
су представлений кількома варі-
антами, які є продуктами різних 
алелів одного гена. Варіанти різ-
няться між собою за швидкістю 
та ефективністю роботи. Реакція 
людини на алкоголь є похідною від 
того, які саме варіанти ферментів 
присутні в її геномі. 


68
.Біологічні основи здорового способу життя


Саме генетичні відмінності у складі ферментної системи визначають 
шанси захворювання на алкоголізм у людини. В одних людей залеж-
ність від алкоголю розвивається швидко (інколи дуже швидко), а інші 
можуть уживати алкоголь без звикання більш тривалий час. Але слід 
пам’ятати, що захворіти на алкоголізм може будь-яка людина. Питання 
тільки в часі, який потрібен для формування залежності. Її формування 
може розпочатися з дуже незначної кількості алкоголю у складі слабо-
алкогольних напоїв.


Вплив на здоров’я наркотиків
Наркотичні речовини впливають на клітини мозку, і їхня дія може 
легко стати причиною формування залежності від наркотичних речовин. 
Вживання наркотичних речовин створює проблеми для всіх систем ор-
ганів організму людини. Порушується робота серця, органів травлення, 
нирок і печінки, але найсильніше уражається мозок.
Під впливом наркотичних речовин відбувається руйнація особис-
тості. Людина часто втрачає відчуття реальності, а її поведінка стає 
непередбачуваною. Після розвитку наркотичної залежності навіть ко-
роткотермінова затримка з прийомом чергової дози викликає сильні 
страждання (абстинентний синдром).
Механізм звикання до прийому наркотиків є аналогічним механіз-
мам звикання у випадках куріння та вживання алкоголю. Але щодо 
наркотичних речовин можливий варіант формування звикання навіть 
після одного-єдиного прийому наркотичної речовини. Тому не варто 
і пробувати. Лікування наркоманії є процедурою складною, дорогою 
і дуже болісною. А якщо організм не лікувати, то, на жаль, він гине.
Слід зазначити, що наркотичні речовини, алкоголь і тютюнопаління 
мають ще одну дуже неприємну спільну рису. Вони можуть впливати 
на процеси запліднення, росту і розвитку плоду, що може бути при-
чиною уроджених вад.
.Тема 6


Стресові фактори середовища 
та здоров’я


20


Що таке фактори середовища? На які групи поділя­
ють фактори середовища? Які небіологічні фактори мо­
жуть впливати на стан здоров’я людини? Які біологічні 
фактори можуть негативно впливати на людський орга­
нізм? Які функції в організмі людини виконують гормони?


Стрес та його причини
Ви вже знаєте, що  стрес  — це неспецифічна нейрогуморальна відпо-
відь організму людини на вплив несприятливих факторів, які порушу-
ють його гомеостаз. Стресом також називають стан організму в цілому 
і його нервової системи зокрема в період такої нейрогуморальної відпо-
віді. Фактори, дія яких може стати причиною такої відповіді організму, 
називають стресовими. 
Стресові фактори бувають різної природи. Вони є частиною навко-
лишнього середовища і дуже різноманітні за своїм походженням. Їх 
джерелами можуть бути живі організми або явища неживої природи. 
Дуже часто стресові фактори виникають у результаті діяльності людини. 
Залежно від того, що є причиною стресу, розрізняють  фізіологічний  
і  психоемоційний  стрес. Причини фізіологічного стресу зовнішні. Це 
землетрус, аварія, сильний дощ тощо. Психоемоційний стрес виникає 
під дією факторів, які є важливими для конкретної людини і можуть 
не впливати або не суттєво впливати на інших людей. Причиною такого 
стресу можуть бути погана оцінка в школі, образа на вчинок друга, 
програш улюбленої команди тощо.


Реакція організму на стрес
Розрізняють три стадії стресу: тривоги, опору, виснаження. У від-
повіді організму на дію стресового фактора беруть участь багато органів 
(мал. 20.1). Передовсім, це мозок і ендокринна система. Також активно 
задіяні серцево-судинна і дихальна системи.
На  стадії тривоги  організм відчуває, що виникла ситуація, яка може 
йому чимось загрожувати. Водночас здатність організму до опору зовніш-
нім впливам спочатку трохи знижується, а потім починає посилюватися. 
На  стадії опору  через мобілізацію ресурсів організму під впливом 
нервової і гуморальної систем його здатність до опору збільшується. 


70
.Біологічні основи здорового способу життя


Наднирник


Адреналін
Кортизол


Гіпофіз
Адренокор­
тикотропний 
гормон


Швидке 
дихання


Прискорення 
серцебиття
Тунельний  
зір
Сповільнення 
травлення


Пітливість
Перетворення 
глікогену 
на глюкозу


Підвищення 
кров’яного 
тиску


Мал. 20.1.  Відповідь організму на дію стресового фактора


Ця стадія є найуспішнішою для подолання дії стресового фактора. Якщо 
організму не вдалося вирішити проблеми, настає  стадія виснаження . 
Організм відчуває нестачу ресурсів, а його здатність до опору знижується.


Наслідки постійного стресу
Стрес не є якимось захворюванням. Це нормальний механізм 
розв’язування проблемних ситуацій організмом. Повна відсутність стре-
су негативно позначається на стані організму людини.
Але проблемою може стати постійний стрес. Адже для подолання дії 
стресового фактора організм використовує свої резерви. У випадку по-
стійного стресу ці резерви не встигають відновлюватися. Тому тривалий 
стрес суттєво виснажує організм, що, звичайно, ще більше погіршує стан 
здоров’я і здатність організму до опору негативним впливам середовища.
.Тема 6


Імунна система. Робота імунної 
системи


21


Як організм людини регулює процеси, які в ньому від­
буваються? Що таке імунна регуляція? Що таке імунітет? 
Які існують види імунітету? Навіщо людям роблять щеп­
лення? Що таке антиген? Що таке антитіло? Чи має місце 
імунна регуляція у тварин?


Склад імунної системи людини
Органи імунної системи людини поділяють на центральні та перифе-
ричні. Центральними органами є тимус і кістковий мозок (мал. 21.1). 
Усі інші органи (селезінка, мигдалики, лімфатичні вузли, апендикс, 
пеєрові бляшки) є периферичними. Особливістю центральних органів 
імунної системи є те, що вони розташовані в тих зонах організму, які 
надійно захищені від зовнішніх впливів (тимус — у грудній порожнині, 
а кістковий мозок — усередині кісток). Таке розміщення зумовлене пев-
ною необхідністю, бо ці органи — місце диференціювання лімфоцитів, 
і будь-який зовнішній вплив на цей процес має бути мінімізованим. Пе-
риферичні органи імунної системи розташовуються на шляхах можли-
вого поширення патогенів, які можуть проникнути в організм людини. 
Основою органів імунної системи є лімфоїдна тканина. В організмі 
її досить багато (приблизно 1 % маси тіла). До її складу входять рети-


Мигдалики  
та аденоїди


Лімфатичні 
вузли


Тимус


Апендикс


Селезінка


Кістковий 
мозок


Пеєрові 
бляшки


Мал. 21.1.  Складові імунної системи людини


72
.Біологічні основи здорового способу життя


кулярні волокна, лімфоцити, макрофаги. У цій тканині відбувається 
утворення лімфоцитів, концентруються антигени і відбувається їх кон-
такт із клітинами. 
Тимус — це залоза, яка дуже активно працює у людей молодого 
віку, а потім знижує свою активність. У ньому відбувається дозрівання 
і «навчання» Т-лімфоцитів, які після цього набувають здатності роз-
пізнавати певні антигени. 
Найбільший орган імунної системи — селезінка. Вона активно ви-
робляє лейкоцити й бере участь у знешкодженні мікроорганізмів та 
небезпечних речовин у крові, яка проходить через неї. Ще одним дже-
релом утворення лейкоцитів є кістковий мозок. 
Мигдалики — це скупчення лімфатичних вузликів у слизовій обо-
лонці на межі ротової порожнини і глотки. Вони розпізнають мікро-
організми, що потрапляють в організм людини через рот і ніс, та роз-
починають боротьбу з ними.
Але найбільш масовою структурою імунної системи є лімфатичні 
вузли. Вони формуються в місцях злиття кількох лімфатичних судин 
і є бар’єрами для поширення інфекцій в організмі.


Особливості роботи імунної системи
Імунна система підтримує сталість внутрішнього середовища орга-
нізму (здійснює імунну регуляцію) за допомогою двох основних меха-
нізмів — клітинного і гуморального імунітетів. І забезпечують їх білі 
клітини крові — В- і Т-лімфоцити.


Види імунітету


Клітинний
Певні клітини, такі як фагоцити,  
знищують чужорідні тіла


Гуморальний
Антитіла — хімічні речовини, що доправ­
ляються кров’ю,— знищують сторонні тіла


Клітинний імунітет відкрив І. І. Мечников
Гуморальний імунітет відкрив П. Ерліх


Гуморальний імунітет працює завдяки діяльності В-лімфоцитів. 
Ці клітини містять рецептори, здатні розпізнавати антигени. Після 
розпізнавання антигену В-лімфоцити розмножуються і виробляють анти-
тіла — високоспецифічні білки, які можуть взаємодіяти лише з певними 
молекулами антигенів. Антитіла взаємодіють тільки з одним антигеном 
і нейтралізують його токсичну дію або полегшують поглинання клітин 
із цим антигеном фагоцитами. 


73
.Тема 6


Антиген


Антиген- 
зв’язуючий 
сайт


Клітинний імунітет забезпечується 
Т-лімфоцитами, нейтрофілами та ма-
крофагами. Вони мають на своїй по-
верхні рецептори, здатні розпізнавати 
певний антиген. У разі взаємодії з цим 
антигеном Т-лімфоцити починають по-
силено розмножуватися, утворюючи ве-
лику кількість клітин, що знищують 
мікроорганізми, які несуть цей антиген.


Імунокорекція та імунотерапія


Легкі  
ланцюги


Важкі  
ланцюги


Антитіло (імуноглобулін, IgG)


Мал. 21.2.  Взаємодія антигена з антитілом


Дослідженням роботи імунної сис-
теми людини та лікуванням захворю-
вань, пов’язаних з імунною системою, 
займається окрема медична дисциплі-
на  —  імунологія . Одними з головних 
галузей імунології є імунотерапія та 
імунокорекція.
Імунотерапія  — це галузь імуно-
логії, яка займається дослідженням 
і застосуванням способів лікування 
з використанням імунобіологічних пре-
паратів (вакцин, сироваток, інтерферо-
нів, бактеріофагів тощо).
Імунокореція  — це сукупність способів і методів лікування і про-
філактики порушень роботи імунної системи людини, за якої ви-
робляється несприйнятливість організму (імунітету) до низки за-
хворювань (пригнічує або стимулює імунітет). Також цим терміном 
називають галузь імунології, яка займається розробкою цих способів 
і методів.
Імунокорекція та імунотерапія мають єдину мету — забезпечити 
людину здоров’ям через знищення хвороботворних організмів у її тілі. 
Але досягають вони цього різними шляхами. У процесі імунокорекції 
здійснюється стимуляція структур імунної системи. Вони починають 
працювати більш активно і знищують патогенів, які містяться в орга-
нізмі людини. Для активації імунної системи використовують спеціальні 
речовини — імуномодулятори (імуностимулятори). Ці речовини можуть 
бути природного або штучного походження.
Під час імунотерапії об’єктом дій є не імунна система, а самі патоге-
ни. Вакцини, сироватки, бактеріофаги та інші засоби, які використовує 
імунотерапія, діють виключно на патогенні організми і знищують їх.


74
.Біологічні основи здорового способу життя


Мал. 21.3.  Аглютинація 
антигенів як результат 
взаємодії з антитілами


Механізм взаємодії антиген-антитіло
Одним із ключових елементів знешкодження 
антигенів, які потрапили в організм, є взаємодія 
цих антигенів з антитілами. Як ви вже знаєте, 
антитіла виробляють В-лімфоцити. 
Антитіло за своєю формою нагадує літеру «Y». 
Воно складається з двох важких і двох легких по-
ліпептидних ланцюгів. На кінцях розташованих 
паралельно ланцюгів утворюється активний центр, 
який дуже специфічно зв’язується з антигеном 
(мал. 21.2). Фрагменти антитіла гнучко зв’язані 
між собою, що дозволяє їм легко взаємодіяти з мо-
лекулами антигенів.
Взаємодія антигена й антитіла може завер-
шуватися кількома способами. Антитіла можуть 
зумовлювати аглютинацію (злипання у грудочки) 
мікроорганізмів, що мають певні антигени, та 
сприяти руйнуванню антигенів або випадінню їх 
в осад (мал. 21.3).


Клітинний імунітет був відкритий І. Мечниковим, а гуморальний — П. Ерліхом. 
Суперечка між цими вченими тривала досить довго, і кожний із них наводив 
аргументи на користь своєї гіпотези. Після того, як було доведено, що в лю­
дини є обидва механізми імунітету, і Мечников, і Ерліх отримали Нобелівську 
премію 1908 року.
У людини розрізняють п’ять класів антитіл (імуноглобулінів), які позначають літе­
рами латинського алфавіту: G, M, A, D, E (IgG, IgM, IgA, IgD, IgE). Найпоширенішими 
серед них є імуноглобуліни класу G (IgG).
.Тема 6


Профілактика неінфекційних 
захворювань


22


Які захворювання людини не пов’язані з діяльністю хворобо­
творних організмів? Чим різняться між собою доброякісні та 
злоякісні пухлини? Які фактори спричиняють розвиток серце­
во-судинних захворювань? Що таке здоровий спосіб життя? 
Які основні складові має здоровий спосіб життя?


Неінфекційні захворювання людини
Раніше основною причиною смерті людей були захворювання, при-
чиною яких ставали різноманітні інфекції. Але зараз ситуація зміни-
лася, і значно більшою проблемою для людства стали неінфекційні 
захворювання.
Неінфекційними  називають незаразні захворювання, розвиток яких 
не пов’язаний із будь-яким інфекційним агентом (мал. 22.1). Причини 
розвитку цих захворювань можуть бути різними. Частково вони мають 
спадкову природу. Значна частина виникає під впливом факторів навко-
лишнього середовища, а деякі є наслідком порушення здорового способу 
життя і шкідливих звичок (куріння, алкоголізм тощо). Та найчастіше 
розвиток неінфекційних захворювань є результатом дії комплексу ге-
нетичних, фізіологічних, екологічних та поведінкових факторів.


Значення неінфекційних захворювань
За даними ВООЗ (2018 рік), щорічно у світі від неінфекційних 
захворювань помирає 41 млн людей, що становить понад 70 % усіх 
смертей у світі.


Мал. 22.1.  Поширеними неінфекційними захворюваннями людини є серцево-судинні, онко­
логічні захворювання і діабет


76
.Біологічні основи здорового способу життя


Найбільш поширеними неінфекційними захворюваннями є захво-
рювання серцево-судинної системи, ракові захворювання, респіраторні 
захворювання (наприклад, астма) та діабет (див. с. 78–83). Їм належить 
81 % від кількості всіх неінфекційних захворювань.
Неінфекційні захворювання значно впливають на економіку країни, 
бо їх лікування коштує великих грошей. Окрім цього, вони стають при-
чиною непрямих втрат, бо люди, які страждають від таких захворювань, 
дуже часто повністю чи частково втрачають працездатність.


Заходи профілактики неінфекційних захворювань
Заходи профілактики неінфекційних захворювань спрямовані на 
зниження факторів ризику. До таких факторів належать куріння, 
ожиріння, вживання алкоголю, недостатня фізична активність. Най-
кращим профілактичним заходом для таких захворювань є здоровий 
спосіб життя.
Не менш важливою для профілактики неінфекційних захворювань 
є рання їх діагностика. У багатьох випадках виявлення захворювання 
на ранній стадії дозволяє вчасно вилікувати його. А от пізніші стадії 
можуть погано піддаватися лікуванню або взагалі бути невиліковними. 
Для виконання ранньої діагностики велике значення має обстеження 
груп ризику. Її успіх також залежить від кваліфікації лікарів та на-
явності відповідної діагностичної апаратури й інших діагностичних 
засобів. 
Суттєвим фактором, який сприяє розвитку багатьох неінфекційних 
захворювань, є довготривалий стрес. Найбільше від цього страждають 
нервова і кровоносна системи. Тому один із важливих напрямів про-
філактики таких захворювань — запобігання тривалому стресу.
.Тема 6


Інфаркт міокарда


Інфаркт міокарда  — це захворювання, яке спричинене загибеллю ді-
лянки серцевого м’яза внаслідок порушення кровообігу. Клітини, що 
залишилися без кровопостачання, гинуть та замінюються сполучною 
тканиною, нездатною до скорочень.  


Причини інфаркту міокарда


Артерія із 
заблокованим 
рухом крові


•  тромбоз (перекриття судини 
згустком крові — тромбом)


•  раптове зниження  
артеріального тиску


•  спазм судини


•  вроджена вада серця


Уражений 
серцевий м’яз


Ознаки інфаркту міокарда


•  довготривалий біль у грудях; він є досить  
сильним, може віддавати в руку, шию чи спину


•  раптове прискорення або уповільнення пульсу


•  потовиділення, нудота; людина може відчути  
запаморочення, їй стає важко дихати


78
.Біологічні основи здорового способу життя


•  дискомфорт у тілі — слабкість, біль або неприємні відчуття у тілі 
під час руху, тремтіння


Профілактика


•  відмовитись від шкідливих звичок; куріння та зловживання алко-
голем підвищують ризик інфаркту міокарда


•  контролювати вагу тіла; у людини із зайвою вагою посилюється 
навантаження на серце, збільшується ризик захворіти на цукро-
вий діабет


•  час від часу перевіряти артеріальний тиск, кількість глюкози і хо-
лестерину в крові


•  знизити кількість стресу та надавати перевагу активному відпочинку


Перша допомога у випадку інфаркту


•  викликати швидку  
допомогу


•  перевірити ознаки 
життєдіяльності


•  перевірити дихання


•  повернути на бік,  
забезпечити вільний 
доступ повітря


79
.Тема 6


Інсульт


Інсульт  — це гостре порушення мозкового кровообігу, що призводить 
до пошкодження та загибелі нервових клітин. Інсульт може бути іше-
мічним (виникає внаслідок перекриття судини) та геморагічним (крово­
вилив у мозок унаслідок розриву судини).


Причини ішемічного інсульту


•  тромбоз (перекриття судини згустком крові — тромбом)


•  раптове зниження артеріального тиску


•  спазм судини


•  вроджена вада серця


Причини геморагічного інсульту


•  важка травма 


•  вроджені вади (слабкі стінки судин)


•  стійке підвищення кров’яного тиску (артеріальна гіпертензія)


Припинення 
кровопостачання


Крововилив


Тромб


Розрив 
судини


Ішемічний інсульт
Геморагічний інсульт


80
.Біологічні основи здорового способу життя


Ознаки інсульту


•  раптова слабкість, параліч м’язів обличчя або кінцівок,  
переважно з одного боку 


•  порушення мовлення


•  стрімке погіршення зору


•  несподіване запаморочення, втрата координації або рівноваги


•  гострий головний біль без будь-якої причини


•  оніміння кінцівок (з одного боку)


Профілактика


•  відмовитись від шкідливих звичок; куріння та зловживання алко-
голем підвищують ризик інсульту


•  час від часу перевіряти артеріальний тиск; у людини, яка слідкує 
за тиском та здійснює заходи для підтримання його в нормі, ризик 
інсульту значно нижчий


•  знизити кількість стресу та надавати перевагу активному відпочинку 


Перша допомога у випадку інсульту


•  негайно викликати швидку медичну допомогу


•  хворого покласти, під голову і плечі підкласти подушку


•  розстебнути комір, ремні, зняти вузькі речі


•  забезпечити доступ свіжого повітря


•  за можливості поміряти кров’яний тиск


81
.Тема 6


Цукровий діабет


Цукровий діабет  — хронічне захворювання, що виникає через не-
здатність клітин організму засвоювати глюкозу. Він може виникати 
через недостатню кількість гормону інсуліну як наслідок загибелі бе-
та-клітин підшлункової залози, які його виробляють (цукровий діабет 
І типу). Також глюкоза не може засвоюватися в разі зниження чутли-
вості клітин тканин до інсуліну (цукровий діабет ІІ типу).


Причини цукрового діабету


•  спадкові порушення роботи підшлункової залози, за яких інсулін 
утворюється в недостатній кількості або не утворюється взагалі


•  пошкодження клітин підшлункової залози, за яких інсулін утво-
рюється в недостатній кількості


•  набута резистентність до інсуліну, за якої утворений інсулін не 
сприймається організмом


•  вірусні інфекції — гепатит, вітряна віспа, грип,— одним із наслід-
ків яких може стати діабет


•  висока ступінь ожиріння в деяких випадках також призводить до 
діабету


Норма


Інсуліновий рецептор


Глюкоза


Інсулін


Цукровий діабет І типу


Глюкоза


Інсулін не 
синтезується


Глюкоза


Інсуліновий рецептор 
не сприймає інсулін
Цукровий діабет ІІ типу


Інсулін


82
.Біологічні основи здорового способу життя


Ознаки цукрового діабету


Втрата 
маси


Високий рівень 
глюкози в складі крові


Повільне 
загоєння ран


Постійна 
спрага
Постійний 
голод


Часте сечо­
випускання


Періодично
виникаюча нудота


Розмитий зір


Тремтіння рук


Слабкість


Профілактика


•  час від часу перевіряти рівень глюкози в крові; це допоможе раніше 
виявити діабет та уникнути ускладнень


•  контролювати вагу тіла; у людини з ожирінням значно вищий ри-
зик захворіти на діабет


•  своєчасно лікувати вірусні інфекції, запобігати виникненню 
ускладнень


•  знизити кількість стресу та надавати перевагу активному відпочинку


83
.Тема 6


23
Профілактика інфекцій та інвазій


Які організми називають паразитами? Чи можуть бути 
паразитами багатоклітинні тварини? Збудниками яких за­
хворювань людини є віруси? Причиною яких пандемій були 
бактерії? Що таке неспецифічний імунітет? У яких випадках 
у людини виробляється специфічний імунітет?


Інфекції та інвазії людини
Крім неінфекційних, у людини бувають інфекційні захворюван-
ня і паразитарні інвазії.  Інфекційними захворюваннями  називають 
хвороби, які спричиняють паразитичні організми. Частіше цей термін 
застосовують у більш вузькому розумінні, називаючи інфекціями за-
хворювання, збудниками яких є віруси або бактерії (мал. 23.1). За-
хворювання, збудниками яких є еукаріотичні організми, частіше на-
зивають  інвазіями , або паразитарними інвазіями. Збудниками інвазій є 
одноклітинні еукаріоти, гриби або багатоклітинні тварини (мал. 23.2).


Інфекції та інвазії людини


Тип  
ураження
Інфекції
Інвазії


Збудники
Віруси
Бактерії
Одноклітинні 
еукаріоти
Багатоклітинні 
тварини
Гриби


Захворю-
вання


Малярія
Сонна хвороба
Трихомоноз


Теніоз
Ехінококоз
Аскаридоз


Кандидоз
Аспергільоз
Оніхомікоз


Сказ
Грип
Кір
Гепатит А


Чума
Холера
Сальмонельоз
Гонорея


Вірус грипу
Холерний вібріон
Паличка Коха


Мал. 23.1.  Приклади збудників інфекцій: грипу, холери і туберкульозу


84
.Біологічні основи здорового способу життя


Малярійний плазмодій
Аскарида людська
Свинячий ціп’як


Мал. 23.2.  Приклади збудників інвазій: малярії, аскаридозу і теніозу


Значення інфекцій та інвазій
Інфекції та інвазії займають друге місце серед причин смерті сучас-
ної людини і можуть бути причиною від 20 до 30 % смертей. Як і не-
інфекційні хвороби, ця група захворювань завдає економіці різних 
країн суттєвих збитків. І ці збитки також не вичерпуються витратами 
на лікування тих, хто захворів.
Для профілактики таких захворювань потрібні значні витрати (ще-
плення, дезінфекція, розробка вакцин і ліків тощо). Під час лікування 
людина не може працювати, а після видужування може потребувати часу 
на реабілітацію або взагалі частково чи повністю втратити працездатність. 
А це теж витрати. І зовсім немалі. Ще одна проблема — карантини 
й обмеження переміщення людей і вантажів в умовах розвитку епідемій.


Класифікація збудників інфекційних захворювань
Існує кілька різних класифікацій збудників інфекційних захворю-
вань. За середовищем проживання збудника виокремлюють сапронози, 
зоонози і антропонози. Збудники сапронозних інфекцій (правця, легіо-
нельозу) живуть у природних неживих (абіотичних) місцях проживан-
ня (ґрунт, водойма тощо). Збудники зоонозних інфекцій (чума, ящур) 
у природному середовищі живуть в організмах певних видів тварин 
(гризунів, копитних, кліщів тощо). Збудники антропонозних інфекцій 
(кір, вітряна віспа) живуть тільки в організмі людини і поза ним через 
певний час гинуть.


Шляхи зараження інфекційними захворюваннями
Від середовища проживання збудника часто суттєво залежать шляхи 
зараження людей. Так, зоонозні інфекції здебільшого передаються через 
переносника (кліщів, комарів, бліх тощо). Сапронозні інфекції нази-
вають інфекціями немитих рук, і вони потрапляють в організм ораль-
ним шляхом (холера) або через пошкодження покривів тіла (правець).  


85
.Тема 6


Антропонозні передаються за безпосереднього контакту через органи 
дихання (кір) або статеві органи (гонорея).
Можуть бути й інші варіанти. Так, грип передається через органи 
дихання, а його природним осередком є популяції птахів і свиней. 
Збудники інвазій (наприклад, гельмінти) можуть потрапляти в організм 
з їжею (свинячий ціп’як) або за допомогою переносників, наприклад 
комарів (малярійний плазмодій).


Середовище проживання та шляхи потрапляння  
в організм збудників захворювань


Захворювання
Збудник 
Середовище прожи-
вання
Шляхи потрапляння  
в організм людини


Сапронозні інфекції


Холера
Бактерія
Водойми
Фекально-оральний


Правець
Бактерія
Ґрунт
Через пошкодження шкіри


Ботулізм
Бактерія
Ґрунт
Фекально-оральний


Легіонельоз
Бактерія
Водойми
Повітряно-крапельний


Газова гангрена
Бактерія
Ґрунт
Через пошкодження шкіри


Зоонозні інфекції


Чума
Бактерія
Гризуни (бабаки, хов­
рахи, пацюки тощо)
Через переносника (блохи), пошко­
дження шкіри, дихальну систему


Через укуси хворих тварин


Сказ
Вірус
Хижі тварини (собаки, 
вовки, лисиці та ін.), 
кажани тощо


Сибірська ви­
разка
Бактерія
Рогата худоба, коні, 
олені, зайці тощо
Через пошкодження шкіри або сли­
зові оболонки


Грип
Вірус
Птахи, свині
Повітряно-крапельний


Кліщовий енце­
фаліт
Вірус
Дикі копитні та інші 
ссавці
Через переносника (кліщі)


Антропонозні інфекції


Кір
Вірус
Організм людини
Повітряно-крапельний


Черевний тиф
Бактерія
Організм людини
Фекально-оральний


Гепатит А
Вірус
Організм людини
Фекально-оральний


Сифіліс
Бактерія
Організм людини
Під час статевих контактів, через сли­
зові оболонки і пошкодження шкіри


Гепатит В
Вірус
Організм людини
Через кров


86
.Біологічні основи здорового способу життя


Уникати контакту  
з тваринами


Частіше мити  
руки з милом


Прикривати ніс і рот 
серветкою під час 
чхання або кашляння


Вдягати маску  
в місцях великого 
скупчення людей


Уникати руко­
стискання 
та обіймів


Уникати  
напівсирого м’яса 
та яєць, немитих 
фруктів


Не ділитися  
столовим при­
ладдям, чашками, 
рушниками


Уникати прямого 
контакту рук  
із носом  
та ротом


Уникати близь­
кого контакту 
з хворими та 
їхніми речами


Мал. 23.3.  Найпростіші заходи профілактики інфекцій та інвазій


Заходи профілактики інфекцій та інвазій
Профілактика цих захворювань може бути неспецифічною або специ-
фічною. Неспецифічна профілактика передбачає заходи, які спрямовані 
на загальні принципи попередження інфекційних захворювань. Такі за-
ходи можуть бути індивідуальними (загартування організму, дотримання 
правил особистої гігієни, уникнення зон підвищеного ризику за захво-
рюваннями тощо) або колективними (побудова каналізації, забезпечення 
медичної допомоги, пропагування медичних знань тощо) (мал. 23.3).
Специфічна профілактика спрямована на попередження конкретного 
захворювання. Складовими такої профілактики зазвичай є профілактич-
на вакцинація та застосування сироваток. Вакцинація використовується 
для створення активного штучного імунітету, а сироватки — для за-
безпечення пасивного штучного імунітету.
.Основні положення теми «Біологічні основи 


Здоров’я і хвороба
Здоров’я — це стан повного фізичного, душевного і соціального 
благополуччя, а не тільки відсутність хвороб і фізичних вад. Якщо 
цей стан порушиться, то людина захворіє. Хвороба — це процес, який 
проявляється в порушенні будови, обміну речовин та функціонуванні 
організму або його частин.


Здоровий спосіб життя
Це спосіб життя на основі розумного використання свого життєвого 
потенціалу і дотримання науково обґрунтованих рекомендацій із різних 
сфер життєдіяльності.


Особиста гігієна


Психологічний комфорт


Соціальне благополуччя


Компоненти здорового способу життя


Раціональне  
харчування


Відповідні  
фізичні навантаження


Дотримання режиму 
чергування роботи  
і відпочинку


Статева культура
Статева культура — це культура як власне сексуальних відносин, 
так і взаємовідносин людей різної чи однієї статі в повсякденному жит-
тя. Статева культура населення суттєво впливає на соціальні процеси 
в суспільствах та індивідуальне життя кожної людини.


Правила безпечної статевої поведінки
• правильне і регулярне використання презервативів
• правильне застосування місцевих бактерицидних засобів
• періодичне обстеження в спеціалізованих лабораторіях
• спеціальне лікування в разі діагностування захворювання
• статева стриманість
• обов’язкове інформування статевих партнерів, якщо є проблема
• вакцинація проти збудників, для яких створено вакцини (гепатит В, 
папіломовірус)


88
.здорового способу життя»


Імунітет


Клітинний
Гуморальний


Забезпечується Т-лімфоцитами
Забезпечується В-лімфоцитами


Імунотерапія — це галузь імунології, яка займається дослідженням 
і застосуванням способів лікування з використанням імунобіологічних 
препаратів (вакцин, сироваток, інтерферонів, бактеріофагів тощо)


Імунокорекція — це сукупність способів і методів лікування і профі-
лактики порушень роботи імунної системи людини. Також цим терміном 
називають галузь імунології, яка займається розробкою цих способів 
і методів


Завдання до теми
Завдання для індивідуальної роботи
1. На конкретних прикладах обґрунтуйте необхідність дотримання 
принципів особистої гігієни для профілактики захворювань (корости, 
педикульозу, онихомікозу або сальмонельозу).
2. Зробіть власну оцінку впливу регулярних тренувань на здоров’я 
людини.
3. Наведіть приклади заходів профілактики інвазійних захворювань 
та обґрунтуйте їх.
4. Поясніть, чому в сучасному світі ризик виникнення нових і по-
ширення старих вірусних інфекцій людини суттєво більший, ніж триста 
років тому.
Завдання для роботи в групах
5. Проаналізуйте перспективи ліквідації в усьому світі найбільш 
небезпечних інфекцій (чуми, СНІДу, холери, туберкульозу, гарячки 
Ебола) та зробіть презентацію на основі власного бачення цієї проблеми.


Теми навчальних проектів
1. Особиста програма зміцнення здоров’я.
2. Критерії вибору продуктів харчування у процесі їх купівлі.
3. Укуси отруйних тварин. Запобігання та перша допомога.
.Тема 7


Екологія


24
Завдання та методи екології


Які методи досліджень використовує біологія? Які за­
кони існують у біології? Як людина може впливати на стан 
навколишнього середовища? Як людина взаємодіє з іншими 
живими організмами? Чому суспільство зараз активно об­
говорює питання охорони природи?


Місце екології в системі наук
Екологія  є наукою, яка вивчає взаємодію живих організмів між 
собою та навколишнім середовищем. Вона тісно співпрацює з таки-
ми науками, як біологія, хімія, фізика, математика, географія тощо, 
і об’єднує різні галузі та підрозділи природничих, гуманітарних і тех-
нічних наук. Саме тому її можна віднести до комплексної науки, що 
розвивається на основі всіх трьох напрямків і використовує їхні тео-
ретичні та практичні напрацювання. 
На сьогодні екологія набуває гуманітарно-технологічних рис у про-
цесі еволюційного розвитку і стає міждисциплінарною наукою.
Використання екологічних знань стає нагальною потребою в про-
цесах розробки нових транспортних технологій, технологій видобутку 
корисних копалин, побудови і забезпечення діяльності великих міст 
(особливо мегаполісів). Суттєво зростає роль екологічних знань у галузі 
виробництва продуктів харчування, бо традиційні підходи вже не здат-
ні забезпечити людство продовольством, а їх подальше поширення 
загрожує існуванню більшості  сучасних екосистем.


Основні завдання екології:
• дослідження впливу середовища існування на особливості будови 
і життєдіяльності організмів;


90
.Екологія


Мал. 24.1.  В екології широко використовуються як лабораторні, так і польові дослідження


• дослідження впливу людини на природні системи;
• встановлення механізмів адаптації до життя організмів в умовах 
певного середовища;
• прогнозування й оцінювання можливих наслідків для природного 
середовища від діяльності людини;
• відновлення порушених природних систем  та збереження еталон-
них ділянок біосфери;
• формування екологічного мислення та розвиток екологічної куль-
тури в населення.


Розділи екології
Як і будь-яка сучасна наука, екологія поділяється на окремі під-
розділи. Основними напрямами сучасної екології є загальна, спеціальна 
і прикладна, що мають свої окремі галузі.
Загальна екологія  вивчає загальні проблеми екосистем різного рів-
ня. Її основними галузями є:
— аутекологія (екологія особин);
— демекологія (екологія популяцій);
— синекологія (екологія угруповань);
— екосистемологія (екологія екосистем);
— глобальна екологія та ноосферологія (екологія біосфери та ноо­


сфери). 
Спеціальна екологія  вивчає екологію окремих систематичних (тва-
рин, рослин, грибів тощо) чи екологічних (паразити, гідробіонти тощо) 
груп організмів або конкретних типів екосистем (урбоекологія, напри-
клад, вивчає екологію міст).
Прикладна екологія  вивчає дію окремих чинників на екосистеми, 
вона спрямована на розв’язання практичних питань. До цього напрям-
ку відносять техноекологію, сільськогосподарську екологію, екологічну 
токсикологію тощо.


91
