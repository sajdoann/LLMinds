Тема 7


Методи екології
Екологія за час свого існування розробила багато методів, які до-
зволяють здійснювати дослідження та отримувати достовірні результати. 
Екологічні дослідження можуть здійснюватися як у польових умовах, 
так і в лабораторіях (мал. 24.1, с. 91). 
Екологія використовує велику кількість методів досліджень, які 
дозволяють ефективно вирішувати її основні завдання:
• спостереження; 
• біоіндикація;
• експеримент;  
• мікроскопія;
• порівняння; 
 
• опис;
• статистика; 
 
• рентгеноструктурний аналіз;
• моделювання;  
• ізоферментний аналіз;
• моніторинг; 
 
• аналіз ДНК.


Класичними методами екології є  спостереження ,  експеримент  і  по-
рівняння . Для оцінювання достовірності отриманих даних широко вико-
ристовують  статистичні  методи. Велике значення в сучасній екології 
має метод  моделювання , який дозволяє прогнозувати майбутні зміни 
в екосистемах.
Надзвичайно ефективним методом досліджень виявився  моніто-
ринг  — система регулярних періодичних спостережень за певними 
об’єктами. Дані, отримані в результаті моніторингових досліджень, 
є базою для інших екологічних методів дослідження.
Екологічний моніторинг може здійснюватися на різних рівнях:
• глобальний (у межах усієї планети);
• національний (у межах окремої держави);
• регіональний (у межах великого регіону однієї держави або кіль-
кох сусідніх держав);
• локальний (у межах невеликої території);
• точковий (біля окремих джерел забруднення або важливих 
об’єктів).
Ще одним методом екології є  біоіндикація . Сутність цього методу 
полягає у визначенні стану навколишнього середовища та впливу на 
нього різних факторів за допомогою живих організмів. Біоіндикація є 
простим у застосуванні методом, бо заснована переважно на зовнішніх 
спостереженнях за окремими видами організмів (так звані індикаторні 
види або види-індикатори). 
Перевагою цього методу є також те, що він інтегративний. Тобто 
вплив усіх факторів, які діють у певній системі, узагальнюється. Для 
біоіндикації характерна також висока чутливість. З її допомогою можна 
виявити навіть незначні впливи факторів на живі організми.


92
.Екологія


Екологічні закони
Багаторічна праця вчених-екологів дозволила їм виявити чимало 
закономірностей в екологічних процесах. Вони були сформульовані 
у вигляді окремих законів. Ці закони дозволяють аналізувати проце-
си в екосистемах та робити прогнози на майбутнє. Завдяки їм можна 
передбачити наслідки прийнятих рішень та здійснених заходів.
Найбільш відомими законами екології є такі.
Закон оптимуму  — будь-який екологічний фактор має певні межі 
позитивного впливу на живі організми. Наприклад, для людини без 
одягу найбільш комфортна температура середовища становить 24–27  º С. 
А у випадку підвищення або зниження температури на 10  º С фактор 
температури досягне межі свого позитивного впливу.
Закон взаємокомпенсації  екологічних факторів — відсутність або 
нестача деяких екологічних факторів може в певних межах компен-
суватися іншими (аналогічними) факторами. Так, у випадку знижен-
ня температури середовища забезпечення нормальної життєдіяльності 
людини може здійснюватися за рахунок посиленого харчування. Тоді 
додаткова частина їжі буде витрачатися на підтримання температури 
тіла за рахунок біохімічних реакцій.
Закон мінімуму Лібіха  — найбільш значущим для організму буде 
той фактор, який максимально відхиляється від свого оптимального 
значення для цього організму. Наприклад, в умовах крайньої Півночі 
виживання людських популяцій зумовлено, в першу чергу, темпера-
турою середовища. Більша частина ресурсів як окремих особин, так 
і всієї популяції в цілому витрачається саме на подолання наслідків 
низької температури повітря. 
.Тема 7


25
Екологічні чинники


Які фактори навколишнього середовища можуть 
вплинути на життєдіяльність людини? Чи можуть мати 
вплив на людину фактори неживої природи? Які факто­
ри, створені людиною, можуть діяти на неї негативно? 
Як на людину можуть впливати живі організми?


Різноманіття та взаємодія екологічних чинників
Екологічними чинниками  (екологічними факторами, факторами се-
редовища) називають будь-які фактори, які можуть вплинути на живий 
організм або екологічну систему, у відповідь на дію яких організм або 
екосистема виробляє адаптацію (пристосовується до дії фактора). Вони 
є вирішальними факторами у визначенні видового різноманіття та чи-
сельності окремих видів у конкретній екосистемі.
Ці чинники можуть мати різну природу. Їх поділяють на три великі 
групи: біогенні, абіогенні та антропогенні.
Крім того, вони зазвичай взаємодіють між собою, що суттєво впли-
ває на живі організми. Так, одночасна дія на організм тварини низь-
кої температури і високої вологості повітря різко підвищує ефект від 
охолодження, а поєднання низької температури і низької вологості, 
навпаки, такий ефект зменшує.


Абіогенні чинники
Абіогенні  чинники є факторами неживої природи. Їх визначають 
фізичні та хімічні умови середовища. До абіогенних чинників належать 
температура, вологість, світло, рух повітряних мас (вітер), течія й со-


Мал. 25.1.  Приклади абіогенних чинників: повінь, клімат, рельєф


94
.Екологія


лоність води, опади, повені, пожежі, сніговий покрив, магнітне поле 
Землі, рельєф місцевості тощо (мал.  25.1). 
Ці чинники можуть діяти на організми постійно (як рельєф або 
клімат) або тільки інколи (повені, пожежі тощо). Залежно від особли-
востей змін екологічні чинники поділяються на періодичні (припливи 
і відливи), неперіодичні (пожежа) і довготривалі (клімат). Їх раптовий 
вплив може різко змінювати умови життя організмів. Так, виверження 
вулкана може створити нові місця для проживання організмів, а може 
знищити цілу екосистему. 
Значення абіогенних чинників для живих організмів добре видно 
на прикладі такого показника, як рельєф місцевості. Якщо рельєф є 
рівнинним, він не створює суттєвих перешкод для пересування живих 
організмів. Тому живі організми рівнин часто можуть розвивати високу 
швидкість бігу та витримувати тривалі міграції. Рельєф це дозволяє. 
А от в умовах гір підтримувати високу швидкість на великих дис-
танціях немає потреби. Бігати просто ніде. Але виникає необхідність 
в умінні пересуватися крутими схилами, скелями і навіть сніговими 
вершинами. У горах також можна потрапити в умови, де важко дихати 
через розріджене повітря. Наявні більш різкі перепади температури.
Ще один важливий абіотичний чинник — структура ґрунту. Цей 
чинник є важливим для всіх живих організмів (тварин, рослин, грибів, 
мікроорганізмів). У цільних ґрунтах рослинам важче проростати, але 
для тварин вони забезпечують надійну опору під час пересування. Хоча 
для тих тварин, які живуть у самому ґрунті (кроти, сліпаки, дощові 
черви), пересування утруднюється. У рихлих піщаних ґрунтах тваринам 
легше рости, але вони є біднішими на поживні речовини.


Біогенні чинники
Під  біогенними  чинниками середовища розуміють вплив одних 
організмів на інші (мал. 25.2). Умовно біотичні чинники можна поді-
лити на внутрішньовидові та міжвидові.  Внутрішньовидові  чинники 


Мал. 25.2.  Дія біогенних чинників: хижака, паразита, конкурента


95
.Тема 7


Мал. 25.3.  Дія антропогенних чинників: забруднення, знищення середовища існування, 
полювання


проявляються через вплив особин певного виду одне на одного й кон-
куренцію за різні ресурси. Проявом цих чинників є боротьба за тери-
торію, їжу, статевого партнера. 
Міжвидові  чинники дуже різноманітні. У процесі еволюції сфор-
мувалося декілька типів міжвидових взаємовідношень (конкуренція, 
хижацтво, паразитизм, коменсалізм тощо). Усі вони є міжвидовими 
біотичними чинниками.
Слід зазначити, що в багатьох випадках дія внутрішньовидових 
чинників є сильнішою, ніж міжвидових. Це пов’язано з тим, що в осо-
бин одного виду потреби в середовищі однакові. Тому конкуренція між 
ними за ресурси (територію, партнера для розмноження, їжу тощо) за-
вжди є більш жорсткою, ніж між особинами різних видів.


Антропогенні чинники
Антропогенними  (антропічними) називають чинники, зумовлені ді-
яльністю людини. До них належать забруднення середовища, необме-
жене полювання, руйнування середовища існування, опис нових видів 
тощо (мал. 25.3).
Людина почала впливати на екосистеми досить давно. Вона, як міні-
мум, активно сприяла вимиранню плейстоценової мегафауни, полюючи 
на тварин, а можливо, була й основною причиною цього процесу. Але 
дійсно великими ці масштаби стали після початку господарської діяль-
ності людини, особливо після початку промислової революції. У сучас-
ному світі діяльність людини стала одним із найсильніших екологічних 
факторів, який впливає на всі існуючі екосистеми.
Разом із тим, не можна сказати, що антропогенні чинники мають 
лише негативний вплив. До позитивного впливу людини на довкілля 
можна віднести систему захисту навколишнього середовища в різних 


96
.Екологія


країнах, створення охоронних територій (заповідників, заказників, на-
ціональних парків) тощо.
Крім того, частина видів адаптувалася до життя поряд із людиною, 
і для цих організмів антропогенні фактори часто є позитивними. Так, 
домашні тварини й культурні рослини за допомогою людини суттєво 
збільшили свою чисельність і розширили ареал проживання. 
Ті організми, які адаптувалися до життя в умовах людських по-
селень, отримали нові місця проживання з гарною харчовою базою та 
зменшеним тиском хижаків. Це такі види, як ластівки, горобці, тар-
гани, бур’яни, дереворуйнівні гриби тощо. Сприятливі умови людина 
створила і для власних паразитів. Збудники захворювань людини по-
ширилися по всій планеті. Те саме сталося і зі шкідниками та збуд-
никами захворювань культурних рослин і домашніх тварин. Ці види 
тільки виграли від дії антропогенних факторів.
.Тема 7


Вплив екологічних чинників  
на організми


26


Які існують види екологічних чинників? До якого виду 
чинників для кабанів можна віднести полювання людини 
на них? Які види називають стенобіонтами, а які еври­
біонтами? Наведіть по два приклади видів для кожної 
з цих груп.


Екологічні чинники та окремі види
Дія екологічних чинників є визначальною для процесів адаптації 
живих організмів. Саме через них умови середовища здійснюють вплив 
на організми. Тільки пристосувавшись до них, вид має шанси на ви-
живання.
Здатність організмів витримувати несприятливі умови навколишнього 
середовища називають  екологічною толерантністю . Різні організми мо-
жуть пристосовуватися до різних відхилень чинників від оптимальних. 
Механізмом адаптації видів до дії чинника є природний добір. За-
вдяки різноманітності організмів серед нащадків під дією чинника ви-
живають лише ті, хто найкраще до нього пристосований. Вони переда-
ють вдалі комбінації і варіанти генів, які виникли в результаті мутацій 
у відповідь на дію певного чинника, своїм нащадкам. І через кілька 
поколінь види пристосовуються до дії цього чинника. 
Наприклад, ті групи людей, які почали жити в умовах Крайньої 
Півночі, вимушені були перейти майже виключно на споживання м’яса, 
бо рослинної їжі там практично немає. Це стало причиною адаптації 
таких груп до особливої дієти з великим умістом м’яса і жиру. І така 
адаптація була цілком успішною, хоча в процесі пристосування частина 
особин у кількох поколіннях поспіль гинула.


Обмежувальні чинники
Чинник, який найбільше впливає на виживання організму, нази-
вають  обмежувальним . Залежно від умов середовища і систематичної 
групи організмів обмежувальними можуть бути різні чинники (навіть 
в умовах однієї екосистеми). Наприклад, в естуаріях річок, де відбува-
ється зміна солоності води, для риб саме солоність буде обмежувальним 
чинником. А для птахів, які полюють на риб, солоність значення не 
має. У них обмежувальним чинником може бути недостатня кількість 
місць для гніздування, розташованих у цьому естуарії.


98
.Екологія


Мал. 26.2.  Нестача води впливає на угрупо­
вання видів савани


Мал. 26.1.  Обмежувальними чинниками 
торф’яного болота є висока вологість і кис­
ле середовище існування


Обмежувальними можуть бути одночасно і декілька чинників. Так, 
у торф’яних болотах для рослин такими чинниками можна вважати 
високу вологість ґрунтів і їхню високу кислотність (мал. 26.1). Тобто 
вижити в такому болоті можуть тільки ті рослини, які здатні витри-
мувати такі умови існування.


Екологічні чинники та угруповання видів
Слід відзначити, що екологічні чинники діють не лише на окремі 
види організмів, але й на угруповання різних видів. Так, в умовах по-
сухи в савані кількість джерел води стає меншою, і різні види організмів 
вимушені конкурувати або взаємодіяти між собою для забезпечення 
доступу до водопою (мал. 26.2).
Угруповання організмів можуть реагувати на дію чинника не тільки 
напряму, змінюючи адаптованість конкретних видів. Усередині угрупо-
вання може змінюватися також співвідношення окремих видів. Так, за 
умови посилення сухості клімату зменшується кількість вологолюбних 
видів рослин і збільшується кількість посухостійких.
.Тема 7


Популяції


27


Які рівні організації живих організмів існують? Який рі­
вень організації живих організмів утворює сукупність усіх 
одноклітинних і багатоклітинних організмів, котрі живуть 
в одній печері? Які особливості притаманні організмовому, 
популяційно-видовому та екосистемному рівням організації?


Визначення та характеристики популяцій
Популяція  — це сукупність особин одного виду, які здатні до само­


відтворення протягом великої кількості поколінь і тривалий час за-
ймають певну територію, функціонуючи й розвиваючись в одному або 
кількох угрупованнях живих організмів. 
У популяції особини не є незалежними, а взаємодіють між собою. 
Вони можуть конкурувати за ресурси та об’єднуватися для підвищен-
ня шансів виживання. У роздільностатевих видів важливою частиною 
екологічної взаємодії є утворення пар для процесу розмноження.
Кожній популяції властиві певні характеристики, за допомогою 
яких можна визначати її стан (мал. 27.1). Статичні характеристики 
популяцій визначають її стан у конкретний момент часу, а динамічні —  
за певний період часу.
Чисельність популяції  — це загальна кількість особин на певній тери-
торії, які належать до однієї популяції.  Щільність популяції  визначається 
як середня кількість особин виду на одиницю площі чи об’єму. Наприклад, 
якщо чисельність популяції синиць у парку площею 25,6 гектара становить 
256 особин, то щільність цієї популяції — 10 особин на гектар (мал. 27.2).
Структура  — співвідношення груп організмів у популяції за різни-
ми ознаками. Залежно від вибраної ознаки виокремлюють просторову, 
статеву, вікову, генетичну та інші структури популяції.


Характеристики популяції


Статичні
• чисельність
• щільність
• структура


Динамічні
• народжуваність
• смертність
• швидкість росту


Мал. 27.1.  Основні характеристики популяцій


100
.Екологія


Мал. 27.2.  Види з високою щільністю популяцій


Народжуваність  — кількість нових особин, які з’являються за 
одиницю часу внаслідок розмноження (мал. 27.3). 
Смертність  — кількість особин, які загинули в популяції за одиницю 
часу.
Приріст популяції  — різниця між кількісними показниками 
народжуваності й смертності. Якщо смертність у популяції перевищує 
народжуваність, то приріст популяції буде від’ємним.
Швидкість (темп росту)  — середній приріст популяції за одиницю 
часу. Швидкість росту популяції є комплексним показником і залежить 
не тільки від народжуваності. За невеликої народжуваності і незначної 
смертності швидкість росту може бути вищою, ніж у випадку з висо-
кою народжуваністю і високою смертністю. Крім цих показників, на 
швидкість росту популяцій можуть впливати міграції організмів.


Класифікація популяцій
Популяції можна класифікувати за їхньою просторовою та віковою 
структурами, за щільністю, за сталістю чи зміною середовища прожи-
вання, за здатністю самовідновлюватися та за іншими екологічними 
критеріями. 


Мал. 27.3.  Види з низькою (слони) і високою (таргани) народжуваністю


101
.Тема 7


Типи популяцій за здатністю до самовідтворення


Тип популяції
Характеристика типу


Незалежні
Мають високий потенціал розмноження, здатні до самовідтворення без 
притоку мігрантів з інших популяцій


Напівзалежні
Здатні до самовідтворення, але мають низький потенціал розмноження 
через низьку чисельність. Імміграція поліпшує стан таких популяцій


Залежні
Народжуваність у таких популяціях нижча, ніж смертність. Можуть 
існувати тривалий час тільки за наявності притоку мігрантів з інших по­
пуляцій


Псевдопопу­
ляції
Утворюються групами особин, які не мають можливості розмножуватися 
за рахунок міграції з інших популяцій


Періодичні 
популяції
Виникають за межами ареалу виду або в нових біотопах і існують тільки 
за наявності сприятливих умов. У разі погіршення умов зникають, але 
можуть утворюватися знову, коли ситуація покращується


Функціональне значення популяцій в екосистемах
Популяції є частиною екосистем і виконують у них функцію окре-
мих компонентів.
Саме завдяки функціонуванню популяцій створюються умови, спри-
ятливі для життя на нашій планеті. Популяції займають певний простір, 
будують притулки, переміщуються, використовують ті чи інші види 
харчування і тим самим впливають на навколишню природу. 
Від популяцій залежить колообіг речовин, енергетичний обмін між 
живою і неживою природою. Спільна діяльність популяцій визначає 
багато важливих властивостей біотичних спільнот і екологічних систем.


Просторова структура популяції
Під  просторовою структурою  популяції розуміють характер розмі-
щення особин у межах території проживання. Вона може бути різною 
(мал. 27.4).
Рівномірна структура спостерігається в популяціях організмів, осо-
бини яких розподілені по всьому ареалу рівномірно. Але така структура 
трапляється доволі рідко і переважно в мікроорганізмів.
У більшості ж випадків особини популяції розподілені по території 
проживання нерівномірно. Вони утворюють скупчення в місцях, най-
більш сприятливих для проживання, і рідко трапляються на інших 
територіях ареалу.
Рівномірна структура популяції також часто використовується 
в екосистемах штучного походження (агроценозах). Такий розподіл 
особин можна спостерігати в лісових насадженнях, на полях сільськогос-


102
.Екологія


Мал. 27.4.  Рівномірний, випадковий та агрегований (групами) розподіл особин популяції 
у просторі


подарських культур, у теплицях, у місцях розміщення пасік біля поля. 
Основна причина цього — технологічна. Для забезпечення нормальної 
життєдіяльності популяцій в агроценозах людина повинна здійснювати 
регулярний догляд за ними. А найзручніше його здійснювати у випадку 
рівномірного просторового розподілу особин у популяції.
Просторова структура популяції може змінюватися з часом. Напри-
клад, у разі зміни русла річки вона може підмивати береги й утворюва-
ти нові круті схили там, де їх раніше не було. Це дозволяє береговим 
ластівкам утворювати нові колонії та змінює просторову структуру по-
пуляції цього виду. Всихання групи дерев може створити нові осередки 
в популяціях дереворуйнівних грибів та комах, які живуть у мертвій 
деревині.
З часом змінюється просторова структура популяцій і в агроцено-
зах. Дуже добре це можна спостерігати на прикладі парків або лісових 
насаджень. Протягом багатьох років існування таких агроценозів їхня 
структура стає все менш регулярною як наслідок загибелі частини осо-
бин або господарської діяльності людини.
.Тема 7


28
Регуляція процесів у популяціях


Що таке популяція? Що таке екосистема? Які еко­
логічні групи організмів входять до складу екосистеми 
змішаного лісу? До якого віку можуть доживати живі ор­
ганізми? Які фактори можуть впливати на тривалість 
їхнього життя?


Вік
Чоловіки
Жінки


Бебі бумер


Покоління X


Покоління Y


Покоління Z


80+
75–79
70–74
65–69
60–64
55–59
50–54
45–49
40–44
35–39
30–34
25–29
20–24
15–19
10–14
5–9
0–4


400 млн
400 млн
200 млн
0
200 млн


Вікова і статева структура популяції
Співвідношення чоловічої і жіночої статей у популяції має важли-
ве екологічне значення. Воно безпосередньо пов’язане з потенціалом 
її розмноження. Співвідношення статей визначається як відношення 
кількості самців до кількості самиць або кількості самців до загальної 
кількості самців і самиць. 
Дуже важливим показником для популяції є її вікова структура. 
Це співвідношення чисельності особин різних вікових класів і поколінь. 
Не обов’язково популяція має складатися з особин різного віку. Напри-
клад, усі особини в популяціях однорічних рослин мають однаковий вік. 
Статева й вікова структури популяції відображають її здатність до 
розмноження (мал. 28.1). Наприклад, якщо в популяції переважають 
старі особини або дуже мало самиць, швидко чисельність популяції 
збільшуватися не буде.
Співвідношення 
чоловічої 
і жіночої статей у популяції 
має важливе екологічне значен-
ня, оскільки воно безпосередньо 
пов’язане з потенціалом її розмно-
ження, а отже, впливом на жит-
тєдіяльність усієї екосистеми.
Вікова структура популяцій 
різних видів може суттєво різ-
нитися між собою (мал. 28.2). 
Це пов’язано з особливостями 
життєдіяльності видів та страте-
гією їх розмноження. У видів, 
які народжують велику кіль-
кість нащадків, але майже не 


Мал. 28.1.  Вікова й статева структура людської  
популяції


104
.Екологія


Вік


а
б
в


Відносна кількість особин (%)


а  — переважає чисельність молодих особин
б  — кількість особин із віком рівномірно  
знижується
в  — переважає чисельність особин  
середнього віку


Мал. 28.2.  Вікова структура популяцій  
різних видів


піклуються про них, найбільша 
кількість особин буде мати мо-
лодий вік. Але в молодому віці 
у таких видів і шанси на загибель 
найвищі. А от після того, як ор-
ганізм стає дорослим, його шанси 
на загибель суттєво зменшуються. 
Така структура популяцій прита-
манна багатьом видам риб, молюс-
ків, земноводних.
У випадку, коли народжува-
ність є низькою, а турбота про 
нащадків значною (слони, кити 
тощо), кількість молодих особин 
у популяції невелика і перева-
жають особини середнього віку.  
У видів, для яких шанси загибелі 
не залежать від віку тварини, кількість особин із віком зменшується 
рівномірно (гідри, таргани, клопи тощо).


Чисельність чоловіків в Україні на 1 січня 2018 року становила 19 558,2 тис. осіб, 
а жінок — 22 658,6 тис. 
В Україні сформувалася структура населення, для якої характерна висока питома 
вага осіб старшого віку і низька — молодшого. На 1 січня 2018 року чисельність 
осіб у віці 0–15 років становила 16,3 % від загальної чисельності постійного на­
селення, у віці 60 років і старше — 22,9 %, у віці 16–59 років — 60,8 %. (За даними 
сайту  ukrstat.org )


Регуляція щільності та чисельності популяцій


Чисельність і щільність популяцій є важливими показниками для 
їхнього існування. Ріст цих показників свідчить про благополуччя 
популяції. Але необмежений ріст популяцій є неможливим. Після 
досягнення своєї певної чисельності популяція повністю вичерпує 
ресурс, потрібний для її існування. Це може бути їжа, питна вода, 
місце гніздування тощо. Вичерпання ресурсів підсилює внутрішньо-
видову конкуренцію і спричиняє збільшення смертності особин.
Повне вичерпання ресурсів може стати причиною загибелі популя-
ції. Тому в природних популяціях організмів існують механізми регуля-
ції їх чисельності і підтримання її на оптимальному рівні. Ці механізми 
можуть бути як внутрішньовидовими (зменшення народжуваності через 
гормональні зміни), так і відбуватися на рівні екосистеми.


105
.Тема 7


Мал. 28.3.  Хижаки і паразити є одними з найбільш ефективних механізмів регуляції чисельності 
популяції


На рівні екосистеми регуляція чисельності здійснюється переважно за 
рахунок дії на особин виду хижаків і паразитів. Чим більше особин виду, 
тим більше їжі для хижаків і паразитів, що стимулює їх розмноження. 
Прикладом такого регулятора може бути трипаносома, яка є паразитом, 
наприклад, копитних у південних регіонах Африки (мал. 28.3).
Живі організми використовують й інші способи регуляції чисельності 
(мал. 28.4). Найбільш поширені — регуляція за допомогою інших видів 
(насамперед хижаків і паразитів). Крім того, ефективним механізмом є 
міграції, коли частина особин популяції переміщується в інші місцевості. 
Регулювати чисельність своїх популяцій у деяких випадках тварини мо-
жуть за допомогою канібалізму (поїдання особин власного виду). Можлива 
і регуляція на гормональному рівні, коли починають працювати інстинк-
тивні програми обмеження розмноження і частина особин не залишає 
нащадків через порушення в роботі репродуктивної системи організму.
У деяких випадках перед людиною постає проблема регуляції чи-
сельності популяцій організмів, які були штучно завезені в нові регіони. 
Прикладом таких ситуацій є масове розмноження кроликів та території 
Австралії. Їх завезли на новий континент ще в ХІХ столітті. Планува-
лося використати їх як об’єкт полювання. Але відсутність природних 
регуляторів чисельності стала причиною дуже інтенсивного розмножен-
ня цього виду. Це стало причиною суттєвого порушення місцевих біо-
ценозів і завдало значних збитків господарствам Австралії. Механічні 
заходи боротьби — полювання на кроликів та побудова огорож проти 
їх проникнення — виявилися безрезультатними. 
Ефективного успіху вдалося досягти тільки за рахунок природних 
регуляторів чисельності цих видів, які довелося штучно завозити. Чи-
сельність кроликів вдалося зменшити шляхом зараження їх вірусом 
міксоматозу. Але згодом у них почала вироблятися стійкість до цього 


106
.Екологія


Мал. 28.4.  Регуляція чисельності популяцій у тварин: міграція і канібалізм


захворювання і для подальшої регуляції чисельності їхньої популяції 
застосували інший вірус.


Мінімально життєздатна популяція
Для кожного виду організмів є певний мінімальний розмір популя-
ції, який здатен підтримувати її чисельність на стабільному рівні. Попу-
ляцію такого розміру називають  мінімально життєздатною . Для кожного 
окремого виду розмір такої популяції визначається індивідуально. 
На розмір такої популяції впливає як статева, так і просторова 
структура виду, його здатність до міграцій та утворення щільних по-
селень у межах ареалу. Визначення цього показника є надзвичайно 
актуальним для охорони зникаючих видів, бо дозволяє більш реально 
розраховувати ризики вимирання для конкретних видів.
.Тема 7


29
Екосистеми


Яким чином живі організми отримують енергію для 
своєї життєдіяльності? Чим різняться процеси отри­
мання енергії в рослин, тварин і грибів? Які організми на­
зивають хемоавтотрофами і до яких доменів клітинних 
організмів вони можуть належати?


Колообіг речовин в екосистемі
Екосистема  — це сукупність живих організмів, які мешкають у пев-
ному середовищі існування й утворюють з ним одне ціле. Будь-яка 
екосистема містить у своєму складі два головні компоненти — біотич-
ний і абіотичний.  Біотичний   компонент  екосистеми — це всі живі 
організми, які входять до її складу (тварини, рослини, бактерії тощо). 
А  абіотичний  — це компоненти неживої природи (каміння, вода, по-
вітря тощо). Екосистеми бувають природними (екосистеми лісу, озера, 
пустелі) і штучними (саду, городу, акваріуму).
У біосфері відбувається постійний колообіг елементів, які пере­


ходять від організму до організму, у неживу природу і знову до організ-
му. Елементи, які вивільняються мікроорганізмами, наприклад, під час 
гниття, надходять у ґрунт і атмосферу, знову беруть участь у колообігу 
речовин біосфери, поглинаючись живими організмами. 
Для функціонування екосистем найважливішими є колообіги еле-
ментів, які є основними компонентами живих організмів,— Карбону, 
Нітрогену, Оксигену, Сульфуру, Фосфору. 


Властивості екосистем
Основними властивостями екосистем є цілісність, стійкість, само-
відтворення та саморегуляція тощо.
Цілісність  — здатність підтримувати взаємозв’язки між компонен-
тами екосистеми та з природним середовищем, перш за все, завдяки 
потокам речовини і енергії. Якщо якісь речовини вилучаються із коло-
обігу (разом із ними і потік енергії переривається), цілісність екосистеми 
порушується і вона може загинути.
Стійкість  екосистеми — здатність зберігати свою структуру і функ-
ціональні особливості  під впливом зовнішніх факторів (наприклад, 
дощ чи вітер не порушують структуру і функціонування екосистеми 


108
.Екологія


лісу). Найбільш стійкими екосистемами є ті, які мають багатий видовий 
склад (наприклад, екосистема тропічного лісу). Найменш стійкі — ті, 
що створені штучно (наприклад, екосистеми саду чи акваріуму), без 
підтримки людини вони зовсім не можуть існувати.
Самовідтворення екосистеми  — це її здатність тривалий час існува-
ти, підтримуючи свій склад і функціонування. Для тривалого існування 
будь-якої екосистеми необхідно, щоб у ній постійно відтворювалися всі 
її ресурси: організми, склад ґрунту і води, кисень у повітрі тощо. Аби 
постійно відтворювалися організми, необхідні умови для їхнього існу-
вання (джерела їжі, вода, сонячна енергія тощо). Усередині будь-якої 
екосистеми постійно відбувається, наприклад, заміна старих особин 
на молодих, хворих — на здорових. Це все можливо лише за умови 
своєчасного самовідтворення.
Саморегуляція екосистеми  означає її здатність самостійно «управля-
ти» життям усередині екосистеми, щоб забезпечити її тривале існування. 
Наприклад, хижаки можуть поїдати травоїдних тварин певного виду до 
того часу, поки їх чисельність не скоротиться. Далі, якщо є різноманіт-
ність видів, вони переключаються на інше джерело їжі (наприклад, на 
інший вид травоїдних). Таким чином, вони повністю не знищують вид, 
а лише залишають його у спокої, поки його чисельність не відновиться.


Цікавий факт трапився в Німеччині. Місцеві жителі вирубали ліс на одному зі схи­
лів гірського масиву Шпессарт. А потім вирішили його відновити. Дерева, які там 
раніше росли,— дуби — чомусь не приживалися. Потім виявилося, що разом із 
деревами були знищені й олені, послід яких відігравав важливу роль в екосистемі 
лісу. Організми, які жили в ґрунті, «переробляли» його і тим самим підтримували 
певний його склад. Після знищення лісу склад ґрунту змінився, і на ньому вже 
не могли рости дерева, що були там раніше.


Зв’язки між популяціями в екосистемах
Відповідно до способу отримання органічних речовин живі організми 
в екосистемах поділяють на екологічні групи: продуценти, консументи 
і редуценти.  Продуценти  — це автотрофні організми, які продукують 
органічні речовини (мал. 29.1, с. 110). До них належать, наприклад, 
дерева, водорості та інші рослини. 
Консументи  є гетеротрофними організмами екосистем, які отримують 
органічні речовини, живлячись іншими живими організмами (мал. 29.2, 
с. 110). Вони можуть споживати як продуцентів (наприклад, травоїдних 
тварин), так і інших консументів (як хижаки, які поїдають травоїдних). 
Редуценти  — це гетеротрофні організми екосистем, які отриму-
ють органічні речовини, живлячись рештками живих організмів або 


109
.Тема 7


Мал. 29.1.  Продуценти (мох та чорниця)


продуктів їхньої життєдіяльності. Редуценти перетворюють мертву 
органіку на прості органічні та неорганічні речовини.
Популяції видів із різних екологічних груп можуть взаємодіяти 
між собою різними способами. Основним видом зв’язків між ними є 
трофічні (харчові). Так, консументи поїдають продуцентів та інколи 
й редуцентів. А редуценти використовують залишки загиблих проду-
центів та консументів для свого живлення. Перероблені редуцентами 
в неорганічні речовини залишки організмів продуценти можуть ви-
користовувати для побудови свого тіла. Між організмами з однієї або 
різних груп також можливі конкурентні відносини, якщо вони спо-
живають однакові ресурси. 


Передача та розподіл енергії в екосистемах
Поїдаючи один одного, живі організми стають ланками трофічних 
ланцюгів.  Трофічний ланцюг  — це взаємини між організмами під час 
перенесення енергії їжі від її джерела (автотрофного організму) через 
низку організмів, що відбувається шляхом поїдання одних організмів 
іншими (мал. 29.3).
У трофічному ланцюзі кожний вид займає певну ланку. Зв’язки 
між видами в цьому ланцюзі називаються  трофічними , а ланки — 


Мал. 29.2.  Консументи (олень і турун)


110
.Екологія


Продуцент
Консумент  
I порядку
Консумент  
II порядку
Консумент III порядку


Мал. 29.3.  Енергія в екосистемах переходить по трофічних ланцюгах


трофічними рівнями . На початку ланцюгів живлення, як правило, 
перебувають продуценти, тобто автотрофні організми, які продукують 
органічні речовини. 
Наступні ланки ланцюга становлять консументи. Залежно від міс-
ця ланки розрізняють консументів різних порядків. Так, травоїдні, 
які споживають продуцентів, є консументами І порядку. Хижаки, які 
їдять травоїдних,— консументами ІІ порядку. А паразити, які живуть 
в організмі хижаків,— консументами ІІІ порядку. 
Редуценти руйнують мертві залишки й продукти життєдіяльності 
організмів усіх трофічних рівнів. В органічних речовинах автотрофні 
організми запасають енергію, яку й використовують гетеротрофи. Під 
час перенесення цієї енергії від ланки до ланки трофічного ланцюга 
переважна її частина (80–90 %) губиться у вигляді теплоти.
У будь-якій екосистемі різні ланцюги живлення не існують окре-
мо один від одного, а перетинаються між собою, створюючи  трофічну 
сітку . Це відбувається тому, що організми певного виду можуть бути 
ланками різних трофічних ланцюгів.
.Тема 7


30
Екологічні сукцесії


Що таке біоценоз? Які чинники можуть впливати на 
зміну видового складу екосистеми? Які екологічні групи ор­
ганізмів входять до складу екосистем? Як живі організми 
з різних екологічних груп можуть взаємодіяти між собою 
в складі конкретної екосистеми?


Сукцесії як процеси саморозвитку екосистем
Екосистеми не можуть існувати нескінченно довго. Час їхнього іс-
нування в деяких випадках може складати мільйони років, але по-
тім умови середовища неодмінно змінюються. Материки рухаються по 
поверхні планети. Відбуваються процеси гороутворення та опускання 
суші під воду. Змінюється клімат, відбуваються катастрофічні події (по-
жежі, виверження вулканів, повені тощо). Усе це змушує екосистеми 
змінюватися і міняти видовий склад своїх біоценозів, формуючи нові. 
Процес поступової, закономірної і необоротної  зміни біоценозів на 
певній ділянці території називають  сукцесією . Сукцесія є нормальним 
процесом, який відбувається в природних екосистемах і пов’язаний зі 
зміною умов існування.
Завершальним етапом будь-якої сукцесії є формування так зва-
ної  клімаксної   екосистеми , яка для певних умов довкілля є найбільш 
оптимальною. Склад клімаксної екосистеми визначається поєднанням 
багатьох факторів, насамперед кліматичних.
Розвиток сукцесії відбувається в кілька етапів: 
• утворення відповідної ділянки земної поверхні;
• заселення ділянки першими видами організмів;
• загострення міжвидової конкуренції і витіснення частини видів;
• зростання біорізноманіття і формування стабільної екосистеми.
Первинні сукцесії
Первинні сукцесії виникають на тих ділянках території, на яких 
до цього не існувало ніяких екосистем. Їх утворення відбувається па-
ралельно з процесом формування ґрунтів і на перших етапах із досить 
низькою конкуренцією між організмами.
Прикладом первинної сукцесії є заселення організмами нових ост-
ровів або ділянок суходолу, утворених процесами, що відбуваються 
у природі, або завдяки діяльності людини (мал. 30.1).


112
.Екологія


Мал. 30.1.  Формування місця для первинної 
сукцесії завдяки дії природних факторів
Мал. 30.2.  Створення умов для вторинної 
сукцесії


Первинні сукцесії в сучасних екосистемах відбуваються нечасто. 
Але кожна із сучасних ділянок земної поверхні колись пройшла через 
первинну сукцесію. 


Вторинні сукцесії
Вторинна сукцесія відбувається в тому випадку, коли на її тери-
торії зберігається ґрунт, насіння попереднього біоценозу і, можливо, 
мікроорганізми, личинки, цисти тощо. Саме тому вже на перших 
етапах вторинної сукцесії конкуренція між організмами є досить 
значною.
Вторинні сукцесії виникають в умовах часткового (хоча, можливо, 
і дуже сильного) руйнування попередньої екосистеми (мал. 30.2). Така 
ситуація може виникати як наслідок вирубки лісу, повені, пожежі 
тощо. Після того як припиняється експлуатація сільськогосподарських 
земель, на них також відбувається вторинна сукцесія.
.Тема 7


31
Агроценози


Що таке система? Чому і окремий організм, і популя­
ція є системами? Що таке екосистема? Які штучні еко­
системи може створювати людина? Які фактори можуть 
впливати на врожайність сільськогосподарських культур? 
Яким чином людина може підвищувати їхню врожайність?


Структура агроценозів
Штучні екосистеми часто розглядають як окремий тип екосистем 
(агроценози). Вони створюються людиною й використовуються нею для 
господарських цілей (мал. 31.1). До агроценозів належать поля сіль-
ськогосподарських культур, городи, теплиці, сади, морські ферми, ви-
ноградники, парки тощо.
Агроценози містять такі самі екологічні групи організмів, як і при-
родні екосистеми,— продуценти, консументи і редуценти. Але в них 
один вид суттєво переважає за кількістю особин. Агроценози й створю-
ються задля одержання людиною продукції від цього виду. Консументи 
у складі агроценозів представлені людиною і шкідниками та збудниками 
захворювань виду, який є об’єктом 
вирощування. Фактично, шкідники 
і збудники захворювань — це конку-
ренти людини зі споживання ресурсів 
певного агроценозу.
Особливості функціонування 
агроценозів


Існувати без підтримки людини 
такі екосистеми не можуть. У них 
переважають організми одного виду, 
і вони не здатні до саморегуляції 
або така здатність є слабкою. Регу-
ляцію цих систем здійснює людина. 
Основний спосіб регуляції — лік-
відація конкуруючих видів та ство-
рення сприятливих умов для вирощу-
вання корисних видів. Це досягається 


Мал. 31.1.  Агроценози в морі і на суходолі


114
.Екологія


або агротехнічними прийомами (обробка ґрунту для збереження вологи, 
снігозатримання, прополювання тощо), або використанням хімічних пре-
паратів (гербіцидів, фунгіцидів, акарицидів, родентоцидів тощо).
Регуляція процесів в агроценозах ускладнюється тим фактом, що 
наявність великої кількості особин одного виду, ще й розташованих із 
великою щільністю, створює сприятливі умови для поширення шкід-
ників і захворювань. Для представників цих видів агроценози є вели-
чезним харчовим ресурсом, наявність якого дає гарні можливості для 
їх швидкого розмноження.
І ще один фактор впливає на цей процес. Генетичне різноманіття 
культурних організмів є меншим, ніж у диких видів. Причина цього — 
жорсткий відбір для використання людиною лише певних генетичних 
варіантів. Тому будь-якому патогену набагато легше пристосуватися до 
систем захисту організмів культурних видів.


Підвищення продуктивності агроценозів
Людина постійно вилучає з агроценозу речовини (коли споживає 
вирощену в них продукцію). Тому ці речовини доводиться постійно 
поновлювати (наприклад, вносити добрива). Без внесення добрив про-
дуктивність агроценозу протягом кількох років суттєво знижується. 
Для агроценозів можуть використовуватися як природні, так і синте-
тичні добрива. Кожен із цих типів добрив має свої переваги та недоліки.
Крім внесення добрив, існують й інші способи підвищення про-
дуктивності агроценозів. У першу чергу, це селекційна робота, яка 
дозволяє отримувати сорти рослин і породи тварин зі значно більшою 
продуктивністю. Крім того, велике значення має технологія сівозмін. 
Чергуючи на одній території різні агроценози, можна підтримувати 
загальну продуктивність такої системи протягом тривалого часу і з ви-
сокою ефективністю.
.Тема 7


32
Біосфера та біогеохімічні цикли


Що таке екосистема? Чи є екосистемою Чорне море? 
Які особливості має біосферний рівень організації живого? 
Чи можуть взаємодіяти між собою екосистеми з різних 
куточків планети? Які організми є продуцентами, консу­
ментами і редуцентми?


Структура і межі біосфери
Як ви вже знаєте,  біосфера  — це одна з оболонок Землі, глобаль-
на екосистема, яка об’єднує всі екосистеми нашої планети. Поняття 
«біосфера» (від грецьк. біос — життя) запропонував 1875 року ав-
стрійський геолог Е. Зюсс. Учення про біосферу як особливу частину 
Землі, населену живими організмами, сформулював український на-
уковець В. І. Вернадський, хоча раніше над цим працював французький 
біолог Ж.-Б. Ламарк.
Біосфера не утворює окремої оболонки Землі, а є частиною геологіч-
них оболонок земної кулі, заселених живими організмами. Вона займає 
верхню частину літосфери, усю гідросферу та нижній шар атмосфери. 
Це єдина глобальна екосистема вищого порядку.
Біосфера складається з чотирьох основних компонентів:
• жива речовина;
• біогенна речовина;
• косна речовина;
• біокосна речовина.
До  живої  речовини належать усі живі організми (бактерії, гриби, 
рослини, тварини тощо), а до  біогенної  речовини — уся речовина, ство-
рена або перероблена живими організмами (вугілля, торф, кисень тощо). 
Косна  речовина утворилася без участі живих організмів (базальт, граніт 
тощо), а  біокосна  створюється за одночасною участю живих організмів 
і факторів неживої природи (ґрунт, мул тощо).


Основні біоми Землі
Основу біосфери Землі складають великі об’єднання екосистем 
її природно-кліматичних зон, які називають  біомами . Існує кілька 
класифікацій біомів. Як правило, окремо розглядають водні й на-
земні біоми (мал. 32.1).


116
.Екологія


Мал. 32.1.  Деякі наземні біоми: тундра, степ і пустеля


Класифікація наземних біомів


Біом
Характеристика


Тундра
Біом навколополярних регіонів розташований у зоні вічної мерзлоти. Лісові 
масиви відсутні, рослинність переважно трав’яниста, утворена мохами, лишай­
никами і низькорослими травами та невеликими чагарниками


Хвойні 
ліси
Біом утворений переважно хвойними лісами без домішок або з малими до­
мішками листяних порід. Розташований переважно в регіонах із помірним 
або континентальним кліматом. Значна частина таких лісів у деяких регіонах 
планети має штучне походження


Листо­
падні 
ліси


Біом утворений переважно листяними лісами, які скидають листя перед  
початком холодного сезону. Розташований зазвичай ближче до екватора,  
порівняно з хвойними лісами. Відрізняється від хвойних лісів більшим  
видовим різноманіттям


Тропічні 
ліси
Біом розташований у тропічній зоні планети в місцях із високою вологістю 
і високими цілорічними температурами повітря. Мають найвище видове різно­
маніття серед біомів


Степи
Біом помірного поясу північної і південної півкуль, для якого є характерним 
домінування трав’янистої рослинності і менша кількість опадів, ніж для лісо­
вих біомів


Пустелі
Біоми зі значним дефіцитом вологи, населені організмами, які пристосувалися 
до ксерофітних умов існування. Характеризуються дуже низькою щільністю 
організмів і розрідженим рослинним покривом. Як окремий вид пустель часто 
визначають снігові пустелі Арктики та Антарктики


На основі солоності водні біоми поділяють на біоми солоних і пріс-
них вод. Серед біомів прісних вод розрізняють біоми стоячих і про-
точних вод (мал. 32.2, с. 118), а біоми солоних вод поділяють на при-
бережні та океанічні.
Важливим показником, який визначає особливості водних біомів, 
є насиченість води киснем. Найбільша насиченість киснем у прісноводних 
біомах характерна для мілких річок зі швидкою течією. У стоячих 


117
.Тема 7


Мал. 32.2.  Деякі прісноводні біоми: річки зі швидкою та повільною течією і стояча водойма


водоймах уміст кисню найменший. Через нестачу кисню в таких біомах 
живе велика кількість анаеробних мікроорганізмів.
У морських екосистемах також можлива наявність біомів із низьким 
рівнем умісту кисню. Але виникає вона за специфічних умов. Напри-
клад, безкисневою є глибоководна частина Чорного моря.
Ще один важливий для водних біомів показник — забезпеченість по-
живними і мінеральними речовинами. У більшості випадків вони потрап­
ляють у біом із прибережних екосистем або підіймаються висхідними 
течіями з більш глибоких районів океану. У тих місцях водних біомів, 
де таке надходження речовин практично відсутнє, різноманіття живих 
організмів низьке, а їхня кількість дуже мала.


Ключові біогеохімічні цикли
Як і будь-яка інша екосистема, біосфера може існувати лише за 
рахунок безперервних потоків речовини та енергії, які проходять через 
неї та утворюються всередині неї. Одними з основних таких потоків є 
біогеохімічні цикли хімічних елементів.
Вони — необхідна умова існування всієї біосфери, тому що елемен-
ти цих циклів входять до складу живих організмів. Їх безперервне ви-
користання організмами без існування циклів колообігу дуже швидко 
вичерпало б ресурси планети і зробило життя на Землі неможливим. 
Основними елементами, які беруть участь у біогеохімічних циклах, 
є Нітроген, Сульфур, Фосфор, Карбон тощо (мал. 32.3). В основі цих 
циклів лежать процеси отримання живими організмами потрібних еле-
ментів, їх використання ними, переміщення цих елементів по трофічних 
ланцюгах до редуцентів і повернення редуцентами елементів до неживих 
компонентів екосистем.
В усіх біогеохімічних циклах мають місце як процеси, які здійсню-
ються живими організмами, так і процеси видозмінювання та міграцій 
неорганічних речовин. Наприклад, у циклі Нітрогену основним джере-


118
.Екологія


Цикл Карбону
Цикл Нітрогену


Сонячне 
світло


Цикл CO 2


Промислові 
викиди


N 2  


N 2


Фіксація 
(блискавка)


Фотосинтез


NO 2


Дихання  
рослин


Біологічна 
фіксація


NO


Дихання 
тварин


Органічний 
Карбон


Кореневе 
дихання


Загиблі організми 
та інші відходи


NO- 3   NO- 4


Поверхневий 
стік


Організ­
ми, що 
розкла­
даються 


NO -


2


Нітроген-
фіксуючі 
бактерії


Викопне 
паливо


Денітрифікуючі бактерії


Вільний 
Нітроген


Нітрифікуючі 
бактерії


Мал. 32.3.  Біогеохімічні цикли Карбону і Нітрогену


лом його сполук для біоценозів є атмосферний азот. Нітроген з азоту 
може переходити у форму, придатну для споживання організмами двома 
шляхами — за рахунок діяльності азотфіксуючих мікроорганізмів і під 
дією блискавок. Вуглекислий газ утворюється в результаті дихання 
живих організмів та під час розкладання мертвої органіки. Але він 
може надходити в атмосферу і у складі вулканічних газів.
Суттєвий вплив на біогеохімічні цикли має діяльність людини. Так, 
значна частина Карбону в попередні геологічні епохи була виведена 
з колообігу у вигляді покладів кам’яного вугілля. Але людина почала 
активно використовувати ці запаси як паливо. Це стало причиною інтен-
сивних викидів вуглекислого газу в атмосферу і, як результат, включен-
ня раніше вилучених запасів Карбону в сучасні біогеохімічні процеси.
.Тема 7


Вчення В. Вернадського  
про біосферу та ноосферу


33


Як людина впливає на біосферу нашої планети? Чому 
протягом останніх кількох сотень років вплив людини на біо- 
сферу суттєво збільшився? Яким чином зміни в біосфері мо­
жуть впливати на життєдіяльність людини? Чи можуть 
впливати на стан біосфери домашні тварини?


Поняття ноосфери
В. І. Вернадський  ще в першій половині ХХ століття передбачав, 
що біосфера розвинеться в ноосферу (термін запропонували 1927 року 
французькі вчені Е. Леруа та П. Т. де Шарден). Спочатку В. І. Вер-
надський розглядав ноосферу (від грецьк. ноос — розум) як особливу 
«розумову» оболонку Землі, що розвивається поза біосферою. Однак 
згодом він дійшов висновку, що ноосфера — це певний стан біосфери, 
за якого розумова діяльність людини стає визначальним фактором її 
розвитку. Характерною рисою ноосфери є екологізація всіх сфер люд-
ського життя. До вирішення будь-яких проблем людина повинна під-
ходити з позиції екологічного мислення, тобто збереження і поліпшення 
стану природного середовища.


Застосування екологічних закономірностей людиною
Наша планета є унікальною. Це накладає величезну відповідальність 
на людство загалом. Бо необережна діяльність людини здатна знищити 
ті екосистеми, які роблять існування нашого виду на планеті можливим. 
Щоб не завдати шкоди екосистемі своєю діяльністю, перспективним є 
урахування екологічних закономірностей в усіх сферах життя людини. 
Розуміння цих закономірностей має також велике значення для 
створення принципів раціонального природокористування. З їх допо-
могою можна суттєво полегшити вирощування сільськогосподарської 
продукції. Вони є абсолютно необхідними для створення систем ути-
лізації та переробки відходів, які утворюються в результаті діяльності 
людини в різних сферах.
Важливе значення має знання екологічних закономірностей під час 
проведення процедур рекультивації після використання людиною яки-
хось ділянок поверхні планети. Наприклад, відновлення екосистем після 
завершення видобутку корисних копалин (мал. 33.1).


120
.Екологія


Мал. 33.1.  Після видобутку корисних копалин екосистеми потребують відновлення


Шляхи уникнення глобальної екологічної кризи
Для захисту й збереження біосфери використовують багато техноло-
гій. Для цього на різних рівнях (науковому, законодавчому, господар-
ському тощо) уживають цілу низку заходів зі збереження як окремих 
видів, так і цілих екосистем. Здійснюють активну громадську роботу. 
Створюють так звані Червоні книги. 
Червона книга — це затверджений перелік рідкісних видів і таких, 
що зникають, який містить короткі відомості про їхню біологію, поши-
рення та вжиті заходи охорони. А для збереження екосистем виділяють 
природоохоронні території.
Суттєвою тенденцією в діяльності людини, яка сприяє уникненню 
глобальної екологічної кризи, є розвиток екологічного мислення та при-
вертання уваги до проблем на рівні урядів та міжнародних організацій. 
Їх співпраця в галузі збереження та відновлення екосистем може ви-
рішувати велику кількість екологічних проблем.
.Основні положення теми «Екологія»


Екологія


Загальна екологія
Прикладна екологія
Спеціальна екологія


Галузі загальної екології
• аутекологія (екологія особин)
• демекологія (екологія популяцій)
• синекологія (екологія угруповань)
• екосистемологія (екологія екосистем)
• глобальна екологія та ноосферологія (екологія біосфери та ноосфери)


Екологічні закони
Закон оптимуму — будь-який екологічний фактор має певні межі 
позитивного впливу на живі організми.


Закон взаємокомпенсації екологічних факторів — відсутність або 
нестача деяких екологічних факторів може в певних межах компенсу-
ватися іншими (аналогічними) факторами.


Закон мінімуму Лібіха — найбільш значущим для організму буде 
той фактор, який максимально відхиляється від свого оптимального 
значення для цього організму.


Екологічні чинники


Біогенні
Антропогенні
Абіогенні


Популяції
Популяція — це сукупність особин одного виду, які відтворюють 
себе протягом великої кількості поколінь і тривалий час займають певну 
територію, функціонуючи й розвиваючись в одному або кількох угру-
пованнях живих організмів.


Характеристики популяцій
• чисельність
• щільність
• розподіл особин за віком і статтю
• характер розміщення в межах проживання  
(просторова структура)
• тип росту


122
.Типи популяцій


Тип популяції
Характеристика типу


Незалежні
Мають високий потенціал розмноження, здатні до самовідтворення без 
притоку мігрантів з інших популяцій


Напівзалежні
Здатні до самовідтворення, але мають низький потенціал розмноження 
через низьку чисельність. Імміграція поліпшує стан таких популяцій


Залежні
Народжуваність у таких популяціях нижча за смертність. Можуть існува­
ти тривалий час тільки внаслідок притоку мігрантів з інших популяцій


Псевдо­
популяції
Утворюються групами особин, які не мають можливості розмножуватися 
за рахунок міграції з інших популяцій


Періодичні 
популяції
Виникають за межами ареалу виду або в нових біотопах і існують лише 
за наявності сприятливих умов. Коли умови погіршуються, такі популяції 
зникають, але можуть утворюватися знову в разі покращення ситуації


Завдання до теми
Завдання для індивідуальної роботи
1. Поясніть на конкретних прикладах (дефіцит Кальцію для побудо-
ви раковин молюсків, дефіцит світла під час розвитку рослин у парнику 
тощо) явище взаємокомпенсації екологічних факторів.
2. Обґрунтуйте необхідність екологічних знань для ведення бізнесу 
у сфері виробництва автотранспорту, молочних продуктів та будівництва.
3. На конкретному прикладі (поле пшениці і степ, рибна ферма 
і озеро тощо) порівняйте особливості організації та функціонування 
агроценозу і природної екосистеми. 
4. Поясніть, чому для збереження виду тварин, якому загрожує ви-
мирання, необхідно встановлювати характеристики мінімальної життє­
здатної популяції.
Завдання для роботи в групах
5. Проаналізуйте залежність життєдіяльності організмів від сере­


довища існування на прикладі різних середовищ (глибоководного, крон 
дерев, ґрунту, печер, деревини) та зробіть презентацію на основі влас-
ного бачення цієї проблеми.


Теми навчальних проектів
1. Дослідження особливостей структури місцевих природних екосистем.
2. Дослідження особливостей структури місцевих штучних екосистем.
3
.Тема 8


Сталий розвиток та раціональне 
природокористування


34
Сучасні екологічні проблеми


Що таке система? Як оболонки Землі (атмосфера,  
літосфера, гідросфера, біосфера) взаємодіють між собою? 
Що вивчає екологія? На які розділи поділяється екологія? 
Які екологічні фактори можуть діяти на живі організми?


Планета Земля — єдина велика екосистема
Планета Земля має кілька оболонок, розташованих на її поверхні. 
Це атмосфера, гідросфера, літосфера. Ці оболонки не існують окремо 
одна від одної. Вони тісно взаємодіють, і процеси в одній позначаються 
на стані інших. Виверження вулкана спричиняє викид газів і твердих 
речовин (пилу) в атмосферу. Звідти вони разом з опадами потрапляють 
у гідросферу і на суходіл, де і впливають на організми, які є компо-
нентами біосфери.
Усі компоненти верхніх шарів планети поступово перемішуються 
й обмінюються між собою речовинами та енергією. Вугілля, яке мільйо-
ни років тому утворилося з мертвих дерев і стало частиною літосфери, 
добувається людиною, тобто воно опиняється на поверхні. Вугілля зго-
ряє й утворює вуглекислий газ, який потрапляє в атмосферу, а потім 
він знову поглинається рослинами.
Тому наслідки будь-якої значної події, яка відбувається на поверхні 
планети, рано чи пізно досягнуть усіх її куточків і матимуть вплив на 
стан середовища. Викидаючи пластикову пляшку або пакет, людина не 
думає, що це може створити велику проблему. Але пластик потрапляє 
в річки, а з них — у моря й океани (мал. 34.1). У Тихому океані утво-


124
.Сталий розвиток та раціональне природокористування


80 %  сміття потрапляє в океан з узбережжя


Північно- 
атлантична 
пляма


Велика  
тихоокеан­
ська пляма
1 760 000 


Південно- 
атлантична 
пляма


км 2


Індійсько-
океанська 
пляма


20 %


Сміття потрапляє 
в океан із кораблів


Мал. 34.1.  Пластикове сміття дрейфує в океані й створює скупчення — сміттєві плями


рилася велика сміттєва пляма, загальна площа якої вже перевищила 
700 тис. км 2 , що більше, ніж площа всієї України.


Екологічні проблеми різних рівнів
Екологічна проблема  — це ситуація, причиною якої є зміна при-
родного середовища, а наслідком — порушення структури й функці-
онування природної екосистеми. Їхніми причинами можуть бути дія 
абіогенних, біогенних та антропогенних факторів.  Абіогенними факто-
рами , які створюють екологічні проблеми, є, наприклад, виверження 
вулканів (особливо великих), падіння на планету астероїдів, дрейф кон-
тинентів та інші геологічні процеси тощо.  Біогенними   факторами , які 
впливають на екологію, можуть бути інвазія видів на нові території, 
виникнення успішних форм паразитів або збудників захворювань тощо. 
Але найбільш актуальними на сьогодні стали екологічні проблеми, які 
виникають під впливом  антропогенних чинників .
Екологічні проблеми поділяються за своїм масштабом на три великі 
групи: локальні, регіональні та глобальні.  Локальні  проблеми мають 
місцеве значення і є актуальними для конкретного населеного пункту 
або біоценозу.  Регіональні  стосуються окремої області або регіону певної 


125
