Тема 8


Знищення 
лісів


Кислотні 
дощі


Утилізація 
відходів


Глобальне 
потепління
Виснаження 
природних 
ресурсів


Забруднення  
повітря


Забруднення 
води


Виснаження 
озонового 
шару


Зростання  
чисельності  
населення планети


Мал. 34.2.  Глобальні екологічні проблеми


країни.  Глобальні  проблеми — це проблеми всього людства (мал. 34.2). 
Вони охоплюють усі біоми нашої планети. 


Екологічні проблеми України
В Україні порушення рівноваги у взаємодії людини і природи стало 
причиною багатьох проблем. Серед них є і глобальні екологічні про-
блеми, які діють на Україну так само, як і на інші регіони планети. 
А є екологічні проблеми місцевого рівня, багато з яких є особливо 
актуальними тільки для певних областей.
Проблемами всієї України глобального рівня можна назвати за-
бруднення водойм і ґрунтів, деградацію ґрунтів і знищення лісів. За-
бруднення повітря також є актуальним для всієї території України (як 
одна з найбільших проблем), але ступінь цього забруднення значно 
різниться в різних регіонах. Безумовно, утилізація побутових відхо-
дів — це ще одна глобальна світова проблема, яку має вирішувати 
держава (мал. 34.3).
До проблем, актуальних для певних регіонів, належить знищення 
степів. Вона є найбільш наболілою для південних регіонів. Наслідки 
Чорнобильської катастрофи, насамперед, є проблемою для півночі краї­
ни. Небезпечні геологічні процеси (наприклад, просідання поверхні 


126
.Сталий розвиток та раціональне природокористування


Мал. 34.3.  Значні екологічні проблеми України: знищення лісів, утилізація побутових від­
ходів, забруднення ґрунтів і водойм, засолення ґрунтів


ґрунту, зсуви тощо) відбуваються там, де здійснювали видобуток ко-
рисних копалин або порушували правила забудови. 
Військові дії на Сході держави стали причиною руйнування еко-
системи в цьому регіоні та виникнення цілої низки екологічних про-
блем. Крім безпосереднього впливу на екосистеми (дія вогнепальної 
зброї, мін, військової техніки), велике значення мають і опосеред-
ковані ефекти. Так, продукти розпаду багатьох вибухових речовин є 
токсичними, а паливно-мастильні матеріали, які потрапляють у ґрунти 
під час експлуатації або знищення техніки, створюють локальні зони 
забруднень. У багатьох випадках стає неможливим здійснення тех-
нічного догляду за господарськими і промисловими спорудами. Саме 
тому затоплюються шахти, змінюється рівень ґрунтових вод, виходять 
із ладу гідроспоруди тощо.
.Тема 8


35
Якість довкілля. Критерії забруднення


Які ресурси довкілля споживає людина? Які компоненти 
довкілля необхідні людині для нормальної життєдіяльнос­
ті? Які чинники природного та антропогенного середовищ 
діють на людину позитивно, а які — негативно? Які не­
гативні чинники створює сама людина?


Якість довкілля
Кожна людина живе в певному середовищі. Вона є його частиною, 
взаємодіє з різними його компонентами, може впливати на середовище 
і змінювати його. Але й середовище впливає на людину. І дуже важ-
ливо, щоб цей вплив був сприятливим. А сприятливим він буде в тому 
випадку, якщо якість середовища буде високою.
Міністерство охорони здоров’я України дає таке визначення:  якість 
природного середовища  — це стан природних та трансформованих люди-
ною екосистем, що зберігає їхню здатність до постійного обміну речовин 
та енергії, а також відтворення життя. Воно характеризує придатність до-
вкілля до збереження здоров’я людини і є інтегративним показником, який 
узагальнює вплив усіх можливих факторів цього середовища на людину.
Якщо стан довкілля такий, що здоров’я людини зберігається або 
покращується, то це середовище вважається  здоровим  або  задовільним . 
Якщо стан здоров’я людини через нього погіршується, то стан довкілля 
характеризують як  незадовільний . А якщо перебування людини в се-
редовищі може призвести до тяжких незворотних наслідків, то стан 
довкілля вважається  екстремальним .
У сучасному світі якість довкілля значною мірою залежить від ді-
яльності самої людини. Більшість проблем, які впливають на здоров’я 
людини, на жаль, виникає в результаті антропогенної діяльності. Одним 
із найнебезпечніших негативних факторів є забруднення середовища 
продуктами діяльності людини.


Забруднення довкілля
Забруднення довкілля — це процес зміни складу і властивостей 
однієї чи кількох сфер Землі (атмосфери, гідросфери, літосфери або 
біосфери) під впливом певного фактора. Забруднення може бути природ-
ним або антропогенним. До моменту, коли людська цивілізація почала 


128
.Сталий розвиток та раціональне природокористування


розвиватися, забруднення довкілля було тільки природним (виверження 
вулканів, падіння метеоритів, діяльність організмів тощо). Але нині 
найбільшим за масштабом на планеті є антропогенне забруднення.
Антропогенне забруднення стає більш масштабним, охоплює всю 
територію планети і впливає на все, чим вона багата. Воно може бути 
як прямим (відходи виробництва викидають у річку), так і опосеред-
кованим (інсектициди потрапляють у місця, де їх не застосовували, 
через трофічні ланцюги).


Критерії забруднення
У випадку спроби оцінювання забруднення виникає питання крите-
рію. Яку кількість певної речовини вважати забрудненням? Зрозуміло, 
що кілька молекул амоніаку в озері проблеми не створюють. А скіль-
ки створюють? І чи буде проблемою, якщо у воду потрапить однакова 
кількість різних речовин? А яка кількість вплине на різні організми?
Для розв’язання цього питання було введено поняття гранично до-
пустимої концентрації (ГДК).  Гранично допустима концентрація  — це 
максимальна кількість шкідливої речовини в одиниці об’єму або маси 
середовища, яка за умови щоденного впливу протягом тривалого часу 
не викликає змін в організмі людині, спадкових змін у нащадків і не 
порушує нормальне відтворення основних ланок певної екосистеми. 
ГДК визначається окремо для кожної речовини. Її значення встанов-
люють у законодавчому порядку і вказують у відповідних нормативах. 
ГДК і є критеріями забруднення. Якщо вміст шкідливої речовини пере-
вищив ГДК, забруднення є, якщо не перевищив, забруднення немає.
.Тема 8


36
Види забруднення


Що таке токсичні речовини? Які речовини можуть бути 
токсичними для живих організмів? Як живі організми можуть 
уникати отруєння токсичними речовинами? Як токсичні 
речовини можуть виводитися з організму людини? Які ан­
тропогенні джерела можуть бути причиною забруднення 
середовища?


Види забруднення довкілля
Забруднення довкілля може бути дуже різноманітним. Відповідно 
до природи забруднення розрізняють три його види: фізичне, хімічне 
й біологічне (мал. 36.1). Спільним у всіх видів є те, що вони змінюють 
параметри середовища. 
Фізичними  забрудненнями є такі, що впливають на середовище 
шляхом зміни його фізичних параметрів.  Хімічні  забруднення зміню-
ють властивості середовища в результаті потрапляння до нього (у воду, 
ґрунти чи повітря) різних шкідливих речовин (як органічної, так 
і неорганічної природи).  Біологічні  забруднення виникають у випадку 


Види забруднення


Фізичне


Хімічне


Біологічне


• радіоактивне


• пестицидами


• сапротрофними  
мікроорганізмами


• світлове


• важкими металами


• шумове


• сапротрофними 
грибами


• електромагнітне


• паразитами


• поверхнево-актив­
ними речовинами 
(ПАР)


• теплове тощо


• антибіотиками


• збудниками  
захворювань


• токсинами тощо


• адвентивними  
видами рослин тощо


Мал. 36.1.  Види забруднень


130
.Сталий розвиток та раціональне природокористування


потрапляння в екосистеми живих організмів, не властивих для них. 
Найчастіше біологічним забрудненням вважають внесення в екосистему 
мікроорганізмів (передовсім хвороботворних). Але негативно впливати 
на екосистеми і бути біологічними забруднювачами можуть будь-які 
організми (зокрема, гриби, рослини та тварини).
Хоча про деякі з цих типів забруднень не дуже часто згадують у за-
собах масової інформації, але наслідки їхньої дії можуть бути значними. 
Так, у випадку теплового забруднення водойм може підвищуватися 
температура води, що стає причиною її цвітіння або перешкоджає не-
ресту тих видів риб, для яких потрібна більш низька температура води 
в сезон розмноження. Ще одна проблема може виникати в тих тварин, 
у яких стать майбутньої особини визначається залежно від температури 
розвитку зародка (як, наприклад, у крокодилів). Наслідком теплового 
забруднення середовища для них стає народження особин тільки однієї 
статі, що створює загрозу існуванню цього виду.
Великою проблемою, пов’язаною з хімічними забрудненнями, є здат-
ність багатьох хімічних забруднювачів накопичуватися в організмах і по 
трофічних ланцюгах переміщуватися на великі відстані. Тому навіть 
невелика кількість забруднювача в середовищі може стати причиною 
загибелі деяких організмів унаслідок отруєння.


Джерела забруднення довкілля
Як ви вже знаєте, джерел антропогенного забруднення середови-
ща існує дуже багато. Вони можуть виробляти різні види забруднень: 
тверді відходи, рідкі відходи, газоподібні викиди (мал. 36.2). Навіть 
ті електростанції, які видобувають електроенергію з відновлювальних 
джерел, є джерелами електромагнітного і теплового забруднень (хоча 
і дуже помірних).


Мал. 36.2.  Джерела забруднення довкілля


131
.Тема 8


Мал. 36.3.  Звалище електронних пристроїв та їх організоване збирання для подальшої 
переробки


Крім тих джерел забруднення, які існують дуже давно (наприклад, 
промислових підприємств), постійно з’являються нові. Це пов’язано 
з появою сучасних технологій, розвитком науки і промисловості. Так, 
інтенсивний розвиток комп’ютерних технологій швидко робить елек-
тронні пристрої застарілими. А від застарілої техніки позбавляються, 
викидаючи її на сміттєзвалища (мал. 36.3). 
Через наявність у таких пристроях шкідливих речовин ці звалища, 
часто за невелику плату, влаштовують у бідних країнах (наприклад, аф-
риканських), бо це є більш дешевим рішенням, ніж утилізація застарілої 
техніки. Утилізація таких звалищ зазвичай відбувається шляхом спа-
лювання, що стає причиною небезпечного забруднення повітря і ґрунту.
Ще одна велика проблема — забруднення середовища пластиком. 
Переважно це одноразовий посуд та пластикова упаковка. Пластик є 
небезпечним для життєдіяльності багатьох організмів (наприклад, він 
стає причиною загибелі китів, які ковтають його з їжею). А під час 
його згоряння утворюються дуже отруйні сполуки.
Значними джерелами забруднень є населені пункти. Звалища, які 
утворюються поблизу них, містять велетенську кількість токсичних 
речовин, що забруднюють територію. У деяких випадках місцева влада 
намагається вирішити проблему шляхом вивезення побутових відходів 
за кордон на звалища в бідні країни. Це полегшує ситуацію в місцях 
утворення сміття, але погіршує стан екосистем у країнах, куди воно 
вивозиться. 
Повсякденне життя жителів міст та інших населених пунктів ви-
магає безперервного водопостачання і, відповідно, утворення стічних 
вод із великим умістом речовин побутової хімії. У багатьох країнах 
(особливо в бідних) існують проблеми із системами очищення таких 
стічних вод, унаслідок чого серйозно страждають місцеві екосистеми.


132
.Сталий розвиток та раціональне природокористування


Мал. 36.4.  Сучасні заводи з переробки сміття


Необхідність утилізації 
відходів
Таке велетенське виробництво 
відходів від рівня звичайного бу-
динку до масштабів великого про-
мислового комбінату породжує 
проблему відходів. І ці відходи тре-
ба утилізувати, бо їхня кількість 
стрімко збільшується. Складувати 
їх на звалищах немає сенсу, бо 
площі під звалища в короткі тер-
міни можуть перевищити площу 
міст, біля яких вони розташовані.
Поширена зараз практика спа-
лювання відходів — не найкращий 
варіант. У процесі звичайного їх 
згоряння утворюється багато ток-
сичних речовин, які забрудню-
ють середовище і є небезпечними 
для всього живого. Ефективним 
варіантом вирішення цієї пробле-
ми є сучасні сміттєпереробні заводи (мал. 36.4).
Ще один аргумент на користь утилізації відходів — їхня цінність. 
Насправді, з точки зору екології, відходів немає. Є велетенський цінний 
ресурс, який не використовується. Відходи містять велику кількість по-
трібних і корисних речовин. Їх тільки слід звідти вилучити і викорис-
товувати знову. Найбільш перспективним було б створення кругообігу 
потрібних людині речовин і енергії на зразок природних екосистем, 
у яких речовини постійно циркулюють між окремими ланками, а не 
накопичуються, утворюючи звалища.
.Тема 8


37
Забруднення атмосфери та її охорона


Які речовини рослини і тварини поглинають із пові­
тря і виділяють у нього? Які збудники захворювань лю­
дини передаються повітряно-крапельним шляхом? Чому 
наявність у повітрі деяких речовин може бути причиною 
алергії в людини?


Вплив людини на атмосферу
Забруднення атмосфери є одним із найбільших за масштабом антро-
погенних забруднень. В атмосферу потрапляють усі види забруднень — 
фізичні, хімічні й біологічні. Загальні обсяги викидів усіх речовин 
щорічно сягають кількох мільярдів тонн. Це часто стає причиною ви-
никнення небезпеки для здоров’я людини. Для інформування населення 
про ступінь ризику забруднення повітря для здоров’я використовують 
індекс якості повітря (мал. 37.1). Індекс якості повітря — це індекс, 
який свідчить про щоденну якість повітря. Він повідомляє, наскільки 
чистим або забрудненим є повітря і який вплив на здоров’я воно може 
мати. Ступінь небезпеки за цим індексом часто позначають певним 
кольором. 
Основні речовини, які в надмірній кількості потрапляють в атмосферу:
• карбон(ІV) оксид СО 2 ;
• карбон(ІІ) оксид СО;
• оксиди Нітрогену;


Колір 
індексу


Цифрове 
значення


Рівень якості 
повітря
Добрий
Задовільний
Помірно  
забруднений  Забруднений
Дуже  
забруднений  Небезпечний 


Мал. 37.1.  Значення індексу якості повітря (AQI)


134
.Сталий розвиток та раціональне природокористування


• оксиди Сульфуру;
• метан;
• ароматичні вуглеводні;
• промисловий пил тощо.
Крім викидів різноманітних речовин, існують теплове, світлове 
і шумове забруднення атмосфери.
Основними джерелами забруднення є промислові виробництва 
в галузі металургії та хімічних виробництв, теплові електростанції, 
транспорт (особливо автомобільний). Суттєво забруднюють атмосферу 
тваринницькі ферми (жуйні тварини є одними з найбільших виробни-
ків метану) та звалища (мікроорганізми у процесі переробки відходів 
виробляють значні кількості метану, СО 2  та інших газів).


Дізнатися індекс якості повітря в будь-якій точці світу можна на сайті www.airvisual.com.
Але, на жаль, з українських міст інформація доступна лише щодо Києва.


Наслідки забруднення атмосфери
Наслідки забруднення атмосфери є дуже неприємними. Оксиди 
Сульфуру і Нітрогену, які потрапляють в атмосферу, взаємодіють із 
водяною парою в повітрі й утворюють кислоти. Це спричиняє появу 
кислотних дощів (мал. 37.2). Опади з підвищеною кислотністю погір-
шують стан екосистем, стають результатом деградації лісів і руйнують 
штучні споруди (зокрема, історичні пам’ятки, старі будинки тощо).


Сонце


Окиснення
H 2 SO 3
H 2 SO 4


Молекули СО 2


Вологе 
повітря


SO 2
SO 3
Фото­
хімічне 
окиснення


Інфрачервоне 
випромінення
Поглинання 
інфрачервоного 
випромінення


Видиме 
світло
Кислотні 
дощі


Кислотні 
дощі


Утворення оксидів 
Сульфуру у вироб­
ничих процесах


Земля


Мал. 37.2.  Механізм утворення кислотних 
опадів


Мал. 37.3.  Механізм затримання енергії 
парниковими газами


135
.Тема 8


Ще один украй негативний наслідок забруднення атмосфери — 
збільшення в ній концентрації парникових газів. Молекули цих газів 
затримують енергію сонячних променів, які відбиваються від поверхні 
планети (мал. 37.3, с. 135). За їхньої високої концентрації тепло по-
чинає накопичуватися в атмосфері, що стає однією з головних причин 
глобального потепління. Найважливішими парниковими газами є вода, 
вуглекислий газ і метан.
Іще однією проблемою щодо забруднення атмосфери стало руйнуван-
ня озонового шару. Шар озону ефективно захищає поверхню планети 
від ультрафіолетового випромінення, і його пошкодження призводить 
до різкого збільшення ризику раку шкіри та цілої низки мутацій. На 
стан озонового шару негативно впливають також викиди фреонів (їх 
використовують у холодильниках), які взаємодіють з озоном, та по-
льоти реактивних літаків (озон руйнується під час згоряння палива 
в їхніх двигунах).


Утворення смогу
Одним із найважчих наслідків забруднення атмосфери стало утво-
рення смогу.  Смог  є аерозолем, який складається з диму, пилу й ту-
ману та виникає у великих містах за умов штильової погоди і великої 
кількості атмосферних викидів (мал. 37.4). Утворюватися смог може 
через рельєф місцевості та особливості міської забудови, які ускладню-
ють продування вулиць вітром і сприяють концентрації забруднюючих 
речовин на певній території. В утворенні смогу беруть участь вихлопні 
гази транспорту та пил, який підіймається під час його руху, викиди 
опалювальних систем та промислових підприємств.
Смог надзвичайно шкідливий для здоров’я людей. Під впливом 
смогу погіршується самопочуття тих, хто має серцево-судинні та алер-
гічні захворювання, астму та ін. У багатьох мешканців міст виникає 


Мал. 37.4.  Утворення смогу в різних умовах та захист від нього


136
.Сталий розвиток та раціональне природокористування


запалення слизових оболонок, сильно страждають очі. Під час смогу 
різко зростає смертність уразливих категорій населення.
Крім шкоди для здоров’я людей, смог може негативно впливати 
на будівлі та пам’ятники. Агресивні хімічні речовини, які входять до 
складу аерозолю, прискорюють корозію металевих елементів та погір-
шують стан інших компонентів будівель і пам’яток.
Щоб зменшити шкідливий вплив смогу на організм, бажано до-
тримуватися деяких рекомендацій:
• уникати прогулянок у ранковий час, зменшувати своє перебування 
на вулиці в цей період доби;
• обмежити час перебування поза приміщенням на період смогу;
• захищати органи дихання (респіратор, маска тощо);
• періодично промивати водою ніс і горло;
• тримати закритими вікна і двері, ізолювати їх вологою тканиною;
• у випадку наявності алергій або хронічних захворювань органів 
дихання бажано покинути місто на період смогу.


Охорона атмосфери
Для охорони атмосфери необхідне застосування як технічних, так 
і законодавчих заходів. Основний її напрямок — зменшення масштабів 
забруднення. Але заходи щодо захисту атмосфери в межах однієї країни 
є малоефективними, бо всі зусилля будуть марними через забруднення 
атмосфери в інших країнах.
Тому 1997 року на сесії Генеральної Асамблеї ООН був прийнятий 
відповідний документ, який визначає та координує напрямки роботи 
національних урядів у межах програми щодо підтримання чистоти атмо­
сфери. Також 1997 року було прийнято Кіотський протокол — між-
народний документ, спрямований на регулювання викидів у атмосферу 
парникових газів.
.Тема 8


38
Забруднення гідросфери та її охорона


Які речовини поглинаються з води рослинами і твари­
нами? Які проблеми можуть виникнути в рослин і тварин 
через нестачу води? Що таке гідросфера? Які компоненти 
входять до складу гідросфери? Які хребетні тварини жи­
вуть у водоймах вашого регіону?


Вплив людини на гідросферу
Забруднення гідросфери відбувається в дедалі більших масштабах 
(мал. 38.1). У якості забруднювачів у гідросферу потрапляють усі види 
забруднень  — фізичні, хімічні й біологічні. За місцем потрапляння 
забруднень виділяють забруднення підземних вод, забруднення прісних 
вод і забруднення океанів.
Основні речовини, які потрапляють у гідросферу:
• глина, мул та інші речовини;
• нафтопродукти;
• солі важких металів;
• поверхнево-активні речовини;
• пестициди;
• мікроорганізми (з харчових виробництв та стічних вод);
• радіонукліди;
• побутове сміття, поліетилен тощо.
Але тільки забрудненням дія людини на гідросферу не обмежуєть-
ся. Побудова гідроелектростанцій, каналів і плотин стала причиною 
різкої зміни водного режиму багатьох річок. Створення водоймищ 


Мал. 38.1.  Викиди у водойми


138
.Сталий розвиток та раціональне природокористування


та осушення сільськогосподарських угідь призвели до зміни рівня 
ґрунтових вод.


Наслідки забруднення гідросфери. Дефіцит водних ресурсів
Наслідки впливу людини на гідросферу позначилися на стані як 
водних, так і наземних екосистем. Велика кількість забруднювачів 
стала причиною масової загибелі організмів у прісних і солоних водо-
ймах. Гинули як тварини, так і рослини та мікроорганізми. У багатьох 
випадках суттєво змінювався видовий склад екосистем.
Через накопичення в організмах представників водних екосистем 
шкідливих речовин страждали і наземні тварини. Вони поїдали рибу 
та інших водних жителів і отруювалися накопиченими в них шкідли-
вими сполуками.
Теплове забруднення водойм водами із систем охолодження електро-
станцій і промислових підприємств ускладнило процеси розмноження 
багатьох видів та спричинило збільшення кількості випадків і інтен-
сивності цвітіння води. Греблі гідроелектростанцій перекрили шлях до 
місць нересту прохідним рибам. 
Надмірне забруднення і порушення гідрологічного режиму значно 
збільшило масштаби ще однієї проблеми — дефіциту питної води. Води 
на нашій планеті багато. Але більша її частина є солоною або міститься 
у складі льодовиків полярних регіонів та гірських місцевостей. А для 
нормального життя і господарської діяльності людям потрібна прісна 
вода. У багатьох регіонах планети вода стала найбільш дефіцитним ре-
сурсом. Дефіцит водних ресурсів у багатьох південних регіонах робить 
неможливим вирощування культурних рослин і розведення тварин.


Цвітіння води
Явище  цвітіння води  виникає в результаті швидкого надмірного роз-
множення водоростей, велика кількість яких змінює колір поверхневих  


Мал. 38.2.  Цвітіння води за участі різних водоростей


139
.Тема 8


шарів води у водоймах (мал. 38.2, с. 139). Сам é  це явище може ви-
никати і без участі людини, але сільськогосподарська та промислова 
діяльність стрімко підвищують ризик його виникнення. Причиною та-
кого ефекту є велика кількість речовин, які потрапляють у водойми 
в результаті антропогенної діяльності і створюють гарні умови для 
росту і розмноження водоростей. До таких речовин належать сполуки 
Фосфору, Нітрогену та Карбону. 
Швидке розмноження водоростей призводить до високої їх концен-
трації в поверхневих шарах води. Частина водоростей гине і починає 
розкладатися, зв’язуючи розчинений у воді кисень. Результатом цього 
стає загибель багатьох водних організмів від задухи. Деякі водорості 
також можуть виділяти у воду токсини, що збільшує масштаби заги-
белі організмів. 
Крім надходження потрібних для водоростей речовин, антропогенна 
діяльність спричиняє цвітіння вод за допомогою ще кількох факторів. 
Інтенсивні водозабори стають причиною обміління водойм, а наявність 
гребель електростанцій, мостів та різноманітних гідротехнічних споруд 
уповільнює течію. Усе це сприяє розмноженню водоростей і збільшує 
ризик цвітіння води.
Ефект цвітіння води може виникати ще як результат розмноження 
водоростей із різних систематичних груп. Це і прокаріотичні ціано-
бактерії, і різноманітні одноклітинні еукаріотичні водорості (напри-
клад, діатомові), і навіть багатоклітинні водорості великих розмірів. 
Але в кожному конкретному випадку переважає певний вид або група 
видів водоростей.
Цвітіння води може відбуватися як у солоних, так і в прісних 
водоймах. Колір води у випадку цвітіння залежить від того, які саме 
водорості розмножуються. Він може бути зеленим, жовтим, коричневим, 
червоним (червоні припливи) або навіть чорним.


Гірськолижний 
спуск


Мал. 38.3.  Сучасний сміттєспалювальний завод  Amager Bakke  у Копенгаґені перероблює 
сміття на теплову й електричну енергію і є місцем відпочинку


140
.Сталий розвиток та раціональне природокористування


Оцінка екологічного стану водойм і охорона гідросфери
Охорона гідросфери потребує міжнародних зусиль і виконання низ-
ки як технічних, так і законодавчих заходів. До того ж основні зусил-
ля спрямовують на перешкоджання потраплянню забруднень у водне 
середовище. Необхідні широке впровадження безвідходних технологій 
та побудова сучасних комплексів з очищення викидів (мал. 38.3).
Ефективна охорона водних ресурсів неможлива без адекватної оцін-
ки стану водойми. Але спеціального показника для цього не існує, 
й оцінювання виконується на основі комплексного підходу за системою 
показників (фізичних, хімічних, мікробіологічних).
На щастя, світовий досвід свідчить, що успішна охорона та 
відновлення водних ресурсів можливі. Прикладом такого успіху є 
екологічна проблеми річки Рейн, однієї з найбільших річок Європи. 
1987 року у Швейцарії сталася аварія, наслідком якої було потрапляння 
в Рейн великої кількості пестицидів та ртуті. Як результат, виникла 
проблема з водопостачанням у багатьох містах, розміщених на берегах 
річки, та загибель більш ніж півмільйона риб. Окрім того, деякі види 
риб узагалі зникли.
Ця екологічна катастрофа привернула увагу до екологічного 
стану річки, який і так був украй незадовільним. Незабаром було 
розроблено міжнародну програму дій, яка передбачала покращення 
екологічного стану Рейну до 2000 року таким чином, щоб до нього 
повернувся лосось, який є дуже чутливим до наявності у воді забруд-
нень. Наслідком втілення в життя цієї програми стало зменшення 
надходження забруднювачів у Рейн у межах від 50 до 100 % для 
різних сполук. Лосось повернувся до Рейну навіть раніше запланова-
ного — у 1997 році.
.Тема 8


39
Забруднення ґрунтів та їх охорона


Які речовини поглинають із ґрунту рослини і тва­
рини? Які проблеми можуть виникнути в рослин через 
погіршення якості ґрунту? Чому в процесі вирощування 
культурних рослин необхідно вносити у ґрунт добрива? 
Чи можуть автотрофні організми рости без ґрунту?


Вплив людини на ґрунти
Забруднення ґрунтів стало значною проблемою для багатьох регіонів 
планети. Через нераціональну господарську діяльність людини у ґрун-
ти потрапляють усі види забруднень — фізичні, хімічні (неорганічні 
й органічні) й біологічні (мал. 39.1). 
Окрім цього, великою проблемою стала деградація ґрунтів — яви-
ще погіршення корисних властивостей та родючості ґрунту (мал. 39.2). 
Вона може бути наслідком як природних процесів, так і антропогенного 
впливу. Зараз антропогенні причини деградації ґрунтів переважають. Це:
• сільськогосподарська діяльність із використанням застарілих агро-
технологій;
• знищення лісів;
• видобуток корисних копалин;
• випасання домашньої худоби;
• невдала меліорація;
• забруднення твердими побутовими відходами;
• поширення інвазивних видів.


Мал. 39.1.  Забруднення ґрунтів побутовими відходами і нафтопродуктами


142
.Сталий розвиток та раціональне природокористування


Мал. 39.2.  Деградація ґрунтів через невдалу меліорацію та обробку під сільськогосподар­
ські культури


Поширені забруднювачі ґрунтів


Забруднювач
Джерело забруднення


Мінеральні добрива в надмір­
них кількостях
Сільське господарство


Пестициди 
Сільське господарство


Неорганічні кислоти і луги
Промислові підприємства


Солі важких металів
Промислові підприємства, побутові відходи


Поверхнево-активні речовини
Стічні води


Мікроорганізми
Підприємства харчової та фармацевтичної промисловос­
ті, сільськогосподарські підприємства, медичні установи


Нафтопродукти і барвники
Промислові підприємства, транспорт, сільськогосподар­
ські підприємства


Наслідки впливу людини на ґрунти
Наслідків впливу людини на ґрунти багато, і переважно вони є дуже 
негативними. Під впливом дій людини підсилюється вітрова та водна 
ерозія ґрунту. Фізичні, хімічні й біологічні (а відповідно, й економіч-
ні) властивості ґрунтів погіршуються. Рослинний покрив знищується 
і може зникати надовго. Це значно підсилює процеси деградації ґрун-
тів, що стає причиною погіршення їхньої родючості, наслідком чого є 
зменшення врожаїв та підвищення дефіциту продовольства в деяких 
регіонах (наприклад, в окремих країнах Африки та Азії). 
Невдала меліорація часто закінчується засоленням ґрунтів (мал. 39.3, 
с. 144). Надмірний випас худоби знищує трав’яний покрив і спричиняє 
знищення родючого шару ґрунту шляхом ерозії. Знищення лісів створює 
проблеми для всього регіону навіть на далеких від місць вирубки відстанях.


143
.Тема 8


Мал. 39.3.  Засолення ґрунтів як результат 
помилок у сільськогосподарській діяльності
Мал. 39.4.  Використання раціональних 
сівозмін для збереження ґрунтів


Великою проблемою є техногенні аварії і катастрофи. Результатом 
звичайної автомобільної аварії може стати потрапляння в ґрунт віднос-
но невеликої кількості паливно-мастильних матеріалів та електроліту 
з акумулятора. Але таких аварій стається, на жаль, багато, і їхній 
сумарний внесок у забруднення ґрунтів є досить значним. 
Великі за масштабом аварії на підприємствах можуть бути причи-
ною жахливих наслідків. Найбільш значною з таких аварій на території 
України була катастрофа на Чорнобильській АЕС. Як результат —  
величезні території, на яких ґрунти були забруднені радіонуклідами. 
На стані ґрунтів погано позначається і ведення бойових дій.  Ви-
бухові речовини, які широко використовують, потрапляють у ґрунти, 
бо під час будь-якого вибуху абсолютно повного згоряння вибухівки не 
відбувається. У багатьох випадках продукти згоряння таких речовин 
також є досить токсичними. Крім того, у ґрунт потрапляють залишки 
паливно-мастильних матеріалів та інших речовин від знищеної техні-
ки, не слід забувати також і про техногенні аварії, які супроводжують 
бойові дії.


Охорона ґрунтів
Охорона ґрунтів потребує міжнародних зусиль, хоча може бути 
ефективною і в межах однієї країни. Але деградація ґрунтів у інших 
країнах усе одно впливатиме на ситуацію, бо країнам із деградованими 
ґрунтами загрожуватиме голод.
Для здійснення охорони ґрунтів слід виконувати низку як техніч-
них, так і законодавчих заходів, коли основні зусилля спрямовуються 
на перешкоджання потраплянню забруднень у ґрунти. Необхідне ши-


144
.Сталий розвиток та раціональне природокористування


Мал. 39.5.  Бульбочкові бактерії на коренях 
бобових рослин збагачують ґрунти сполука­
ми Нітрогену


роке впровадження безвідходних 
технологій та побудова сучасних 
комплексів очищення викидів.
Важливим фактором, який 
дозволяє зберігати і навіть від-
новлювати родючість ґрунтів, є 
дотримання правильної сівозміни 
під час вирощування сільськогос-
подарських культур (мал. 39.4). 
В основу правильної сівозміни 
покладено явище природного від-
новлення родючості ґрунтів. Вра-
ховуючи те, що родючість ґрунту 
створюється значною мірою завдя-
ки діяльності живих організмів, їх 
правильне використання може цю 
родючість і відновлювати.
Правильна сівозміна передбачає чергування різних культур на пев-
них ділянках. Деякі з них можуть збагачувати ґрунт певними речови-
нами (наприклад, бобові збагачують ґрунти сполуками Нітрогену за ра-
хунок діяльності симбіотичних бактерій) (мал. 39.5). Крім того, велике 
значення мають періодичні перерви у вирощуванні культур (тримання 
землі «під паром»). У такі періоди мікробіоценози ґрунту можуть без 
перешкод відновлювати його родючість.
Суттєвий вплив на стан ґрунтів можуть мати і способи їх обробки, 
для яких використовують спеціальну техніку та знаряддя. Важливим є 
і правильне використання добрив (як мінеральних, так і органічних). 
Їх використання створює оптимальні умови для життєдіяльності ґрун-
тового біоценозу і вирощування рослин.
.Тема 8


40
Біорізноманіття та його збереження


Які найбільші систематичні групи існують серед живих 
організмів? Які представники ссавців живуть на території 
України? Які групи спорових рослин представлені у флорі 
України? Чому різноманіття амфібій є набагато більшим 
у тропічних регіонах порівняно з навколополярними?


Вплив людини на біорізноманіття
Людина значну частину своєї еволюційної історії була звичайною 
ланкою екосистем савани і впливала на видовий склад цих біомів не біль-
ше, ніж інші види. Але після розвитку технологій, виготовлення більш 
досконалих знарядь і прийомів колективного полювання людина стала 
дуже ефективним хижаком. І вимирання багатьох видів кінця епохи 
зледеніння пов’язують саме з успішним полюванням людей на ці види.
Значно більший вплив людини на біорізноманіття розпочався після 
виникнення землеробства. Тепер під антропогенним тиском опинилися 
види, які людина і не помічала. Але вона розширювала площі під по-
сіви і знищувала середовище існування багатьох видів. 
Після початку промислової революції вплив на біорізноманіття по-
силився за рахунок стрімкого збільшення шкідливих викидів відходів 
виробництва. І це стало ще однією причиною вимирання видів. Дуже 
погано на біорізноманіття впливає видобуток ресурсів (вирубування 
лісу, добування корисних копалин тощо). Порушення гідрологічного 


Мал. 40.1.  Приклади негативного (вирубування лісів) і позитивного (забезпечення вільних 
міграцій) впливу людини на екосистеми


146
.Сталий розвиток та раціональне природокористування


Мал. 40.2.  Вимерлий сумчастий вовк тилацин


режиму річок завдає шкоди річковим 
екосистемам, а створена система авто-
мобільних доріг — наземним.
Але людина може здійснювати 
і корисний вплив на біорізноманіт-
тя (мал. 40.1). Створення природо-
охоронних територій, штучне роз-
множення видів, які опинилися під 
загрозою вимирання, збереження 
рідкісних тварин у зоопарках, а рос-
лин — у ботанічних садах, створення природоохоронного законодав-
ства — усі ці заходи підтримують і зберігають існуюче біорізноманіття.
Також людина почала активно винищувати види, які вважала сво-
їми конкурентами. Насамперед це стосується хижаків, які полювали 
чи потенційно могли полювати на одомашнених тварин. Так, почина-
ючи з виникнення землеробства, невпинно скорочувався ареал вовків. 
А після заселення білими переселенцями великого острова Тасманія 
знадобилося приблизно сто років для повного винищення тасманійсько-
го сумчастого вовка (мал. 40.2). Фермери вважали, що він може бути 
потенційною загрозою для овець.
Суттєву шкоду біорізноманіттю багатьох островів завдав розвиток 
мореплавання. Люди заселяли острови і легко знищували невеликі за 
чисельністю популяції місцевих видів тварин і рослин. Навіть якщо 
острів не заселявся, періодичні відвідини його мореплавцями завдавали 
шкоди екосистемі, бо ніяких обмежень у винищенні тварин і рослин 
люди не дотримувалися.
У випадку заселення островів великою загрозою для місцевих тва-
рин ставали ті тварини, які завозилися на острови людиною (мал. 40.3). 


Мал. 40.3.  Тварини, завезені людиною, які знищували острівні види організмів: кози, свині, 
пацюки


147
.Тема 8


Свині, кішки, собаки, пацюки розорювали гнізда птахів, ловили та їли 
дорослих тварин усіх місцевих видів. Острівні мешканці просто не всти-
гали виробити способи захисту від нових хижаків і масово гинули. 
Поганою ідеєю було завезення на острови кіз. На ненаселених ост-
ровах їх просто випускали, щоб вони там жили і розмножувалися. 
А мореплавці, які потім припливали до таких островів, на них полю-
вали і запасали м’ясо. На островах, заселених людьми, кіз тримали 
як домашніх тварин. Але кози — чудові скалолази, вони підіймаються 
на дерева й об’їдають листя. Надмірне розмноження цього виду без 
контролю хижаків перетворило багато островів на голі скелі з майже 
відсутньою рослинністю, що призводило до спустошення й загибелі 
інших видів.


Акліматизація та реакліматизація видів
Вплив людини на біорізноманіття може бути і непрямим. За рахунок 
переміщення (цілеспрямованого або випадкового) людиною видів у нові 
регіони можуть виникати проблеми для аборигенних видів від видів-
вселенців. Заселення видів на нові території називають  інтродукцією .
Під час інтродукції організми пристосовуються до кліматичних умов 
нових регіонів. Цей процес називають  акліматизацією . Прикладом аклі-
матизації є вирощування на території України кукурудзи і соняшника 
(рослини, батьківщиною яких є Америка) та інших видів (мал. 40.4).
Якщо організм колись жив у цьому регіоні і його завезення було 
повторним, то такий процес називають  реакліматизацією . Так, під час 
плейстоценового вимирання мегафауни вівцебики вимерли на півночі 
Євразії, але збереглися на півночі Північної Америки. Цей вид знову 
завезли до Євразії, і він почав поширюватися територіями, на яких 
жив раніше.


Мал. 40.4.  Американські види, що були акліматизовані на території України: соняшник, ондатра 
і робінія (біла акація)


148
.Сталий розвиток та раціональне природокористування


Основною причиною реакліматизації є намагання відновити втраче-
не біорізноманіття. Поява реінтродукованих видів дозволяє відновити 
втрачені зв’язки між видами в екосистемах. Крім того, вона може 
мати й економічний ефект, якщо такі види можуть використовуватися 
людиною.


Потреба у збереженні біорізноманіття
Біорізноманіття є дуже цінним ресурсом нашої планети. Наявність 
великої кількості видів робить зв’язки в екосистемах більш різноманіт-
ними. Різноманітні зв’язки і розгалужені трофічні сітки збільшують 
стійкість екосистем до зовнішніх впливів. Тому збереження окремих 
видів збільшує стійкість і всієї екосистеми, а їх вимирання, навпаки, 
цю стійкість зменшує.
Крім того, чимало організмів можуть виробляти важливі для лю-
дини речовини, цінність яких поки невідома, але може стати необ-
хідною для майбутніх поколінь. Наприклад, зараз у фармакологічних 
препаратах широко застосовують речовини, отримані з дерева гінкго. 
Але ця рослина свого часу майже повністю вимерла і збереглася лише 
в умовах штучного вирощування. Якби гінкго в давні часи не стали 
вирощувати як декоративну рослину, ми б не отримали цілу низку 
корисних медичних препаратів. 


Маврикійський дронт (або додо) був уперше описаний 1598 року на острові Мав­
рикій. Для його знищення знадобилося менше ста років. На цього великого (до 
20 кг) нелітаючого представника голубоподібних полювали заради м’яса. А гнізда 
птаха винищувалися свинями та собаками, яких завезли на острів.
.Тема 8


41
Охорона природи в Україні


Які види тварин і рослин, занесені до Червоної кни­
ги України, є у вашому регіоні? Яких заходів слід уживати 
для охорони цих видів? Які екологічні проблеми є найбільш 
актуальними для вашого регіону і яким чином їх можна 
вирішити?


Екологічний стан території України
Екологічний стан території України характеризується наявністю 
як спільних для всієї території проблем, так і великої кількості ре-
гіональних особливостей. Проблемами всієї території країни є значне 
антропогенне навантаження, недостатня кількість і якість очисних 
споруд, нераціональне природокористування в багатьох галузях гос-
подарства тощо.
До специфічних регіональних проблем належить забруднення пев-
ними шкідливими речовинами (для різних регіонів вони різні). Так, 
для зони навколо місця аварії на Чорнобильській АЕС характерне 
забруднення радіонуклідами, для областей із високою концентрацію 
промислових виробництв (Дніпропетровська, Запорізька) — важкими 
металами.
Карпатський регіон страждає від надмірного вирубування гірських 
лісів і, відповідно, посилення ерозійних процесів та повеней. Для пів-
денних регіонів наявна проблема дефіциту водних ресурсів. На сході 
країни серйозну екологічну небезпеку створюють бойові дії.


Напрямки охорони природи
Основним напрямком охорони природи в Україні, як і в усьо-
му світі, залишається максимально можливе збереження природних 
екосистем, охорона біорізноманіття, зниження рівня антропогенного 
впливу на природу. Перспективними напрямками є створення безвід-
ходних виробництв, вторинна переробка відходів і раціональне при-
родокористування. І ще один актуальний напрям — використання 
альтернативних джерел енергії.
Сучасна охорона природи побудована на комплексному підході, коли 
охороняються всі компоненти довкілля. Можна заборонити полювання на 
якийсь вид тварин. Але це не буде мати сенсу, якщо знищуватимуться 


150
.Сталий розвиток та раціональне природокористування


місця існування цього виду. Він усе одно вимре, але трохи пізніше. Якщо 
зберегти місця проживання, але знищити вид, яким ця тварина харчу-
ється, чи довести викиди у воду, яку вона п’є, до токсичного рівня, то 
результат буде той самий — вимирання.


Природоохоронне законодавство
В Україні створено систему законів та постанов, які забезпечують 
охорону природи. Державній охороні й регулюванню підлягає ви-
користання природних ресурсів. На законодавчому рівні заборонена 
діяльність, яка може шкідливо вплинути на стан ґрунтів, повітря, 
водойм або знищити тварин і рослин чи цінні природні об’єкти. 
Україна також уклала цілу низку міжнародних угод у галузі охо-
рони довкілля.
Для збереження біорізноманіття створено природоохоронні території 
(заповідники, природні парки, заказники, пам’ятки природи тощо) та 
затверджено кілька державних документів. Одним із таких документів 
є Червона книга України — офіційний перелік видів та підвидів орга-
нізмів, які перебувають під загрозою зникнення на території України. 
Також створено ще один перелік — Зелену книгу України. У ньому 
наведено список рідкісних і типових природних рослинних угруповань 
(понад 120), які потребують охорони на території України. На жаль, 
існує і так званий «чорний» список видів. Це перелік видів організмів, 
які вимерли вже в наш час (починаючи з 1600 року). Зараз до цього 
списку занесено більше 800 видів.


Першу Червону книгу в Україні було видано 1980 року (Червона книга Україн­
ської РСР). У 1994 році було видано Червону книгу України. Наступне видання 
побачило світ 2009 року. До нього було занесено 542 види тварин і 826 видів 
рослин і грибів.
.Тема 8


42
Концепція сталого розвитку


Які існують глобальні екологічні проблеми? Чому для 
вирішення глобальних проблем недостатньо зусиль окре­
мих країн? Чому вирубування лісів Амазонії на території 
Бразилії може вплинути на екологічну ситуацію на тери­
торії Європи?


Сталий розвиток
Розвиток людства відбувався протягом усієї його історії переважно 
екстенсивним способом за рахунок розширення районів проживання 
і господарської діяльності та збільшення кількості ресурсів, які спо-
живаються. Але нині звичний тип розвитку став неможливим через 
обмеженість багатьох ресурсів нашої планети. Виникла потреба в пере-
ході до сталого розвитку.
Сталий розвиток  — це розвиток людства, який відбувається з ура-
хуванням великої кількості факторів, що впливають як на суспільство, 
так і на природу. Використання сучасних інформаційних технологій та 
моделювання процесів дозволяє достатньо точно передбачати наслідки 
прийнятих рішень. Це робить такий розвиток керованим і дозволяє 
ефективно планувати діяльність людства.


Концепція сталого розвитку
Концепцію сталого розвитку було сформульовано в рішеннях Конфе-
ренції ООН із навколишнього середовища та розвитку (Ріо-де-Жанейро, 
1992 р.). На цій конференції голови 179 держав ухвалили план дій щодо 
сталого розвитку, який отримав назву «Порядок денний на XXI століт-
тя». Його було прийнято у зв’язку зі стрімким погіршенням екологічної 
ситуації і прогнозом про можливу глобальну катастрофу у XXI ст., 
яка здатна призвести до загибелі всього живого на планеті. Людство 
зіткнулося з гострим протиріччям між людськими потребами, які по-
стійно зростають, і нездатністю біосфери забезпечити їх.
Концепція сталого розвитку передбачає позитивний синтез і сис-
темне вирішення екологічних, економічних, соціальних і культурних 
проблем сучасності. Основною ідеєю Концепції стало те, що розвиток 
повинен задовольняти потреби нинішнього покоління без шкоди для 
майбутніх поколінь. 


152
.Сталий розвиток та раціональне природокористування


Природокористування розглядається в рамках Концепції як процес, 
який не може не відбуватися. І це є логічним, бо для свого існуван-
ня людина повинна використовувати природні ресурси. Але ресурси 
планети є обмеженими, і ними слід користуватися таким чином, щоб 
підтримувати баланс і мати можливість їх відновити. Адже ми не мо-
жемо залишити майбутні покоління без будь-яких ресурсів для життя.


Втілення концепції сталого розвитку
Концепція сталого розвитку активно втілюється в життя. Прикла-
дів реалізації її компонентів і основних підходів досить багато. Вона 
впроваджується в галузях економіки, суспільства, транспорту, управ-
ління, енергозбереження, обмеження викидів, переробки відходів тощо 
(мал. 42.1). Так, під час будівництва доріг у багатьох країнах, згідно 
з Концепцією, висаджують додаткові зелені насадження. Таким чином 
компенсується вилучення частини території екосистеми під потреби 
людини і зберігається стан довкілля.
Ще один важливий момент — вирощування зернових культур. 
У традиційному землеробстві вирощування зерна супроводжується 
значним виснаженням ґрунту. Для запобігання цьому використову-
ють новітні агротехнології. Так, урожайність знижується несуттєво, 
а родючість ґрунту поступово відновлюється.
Крім сучасних способів обробки ґрунту, новітні агротехнології пе-
редбачають раціональний полив (наприклад, крапельний). Такий полив 
дозволяє суттєво економити водні ресурси, дефіцит яких стає все біль-
шим. Також важливою їх складовою є розумне використання добрив. 
Без добрив в агроценозах обійтися неможливо, бо частина ресурсів  


Переробка побу- 
тових відходів


Зниження  
викидів СО 2


Захист і збере­- 
ження навколиш- 
нього середовища


СТАЛИЙ РОЗВИТОК


Розвиток соціальної 
справедливості  
в суспільстві


Зниження шкідли- 
вого впливу транс- 
порту на довкілля


Побудова економіки  
на раціональному викорис- 
танні обмежених ресурсів


Впровадження енергозберігаль- 
них технологій та використан- 
ня відновних джерел енергії


Мал. 42.1.  Шляхи реалізації Концепції сталого розвитку


153
.Тема 8


щорічно вилучається з певного біоценозу разом із врожаєм. Але шляхи 
внесення добрив можуть бути різними. І різною може бути ефективність 
внесення. Якщо вносити мало добрив, то знизиться врожайність, якщо 
багато — виникне загроза забруднення ґрунтів і вод. Сучасні агротехно­
логії дають можливість запобігати виникненню таких проблем.


Сталий розвиток — проблема спільна
Одним із найбільш важливих шляхів утілення Концепції сталого 
розвитку є зміна ставлення населення до проблем, які ця Концепція 
намагається вирішити. Концепцію не можна буде втілити без розуміння 
того, що всі ідеї не спрацюють без їх сприйняття населенням. 
Неможливо змусити людей сортувати сміття, якщо вони не розу-
міють необхідності цього. Неможливо втілити енергозберігальні техно-
логії, якщо виборці не будуть підтримувати тих політиків, які хочуть 
прийняти відповідні закони. Неможливо зберігати біорізноманіття, 
якщо суспільство не буде засуджувати тих, хто його знищує. Кожна 
людина на планеті повинна розуміти, що без її конкретного невелико-
го внеску втілити цю Концепцію в життя буде надзвичайно складно, 
а може, і взагалі нездійсненно.
Реалізація завдань сталого розвитку може здійснюватися на різних 
рівнях. Але всі ці рівні потребують тісної кооперації між різними 
людьми. Відрізняються лише масштаби цієї кооперації. Найпростіша 
кооперація відбувається на рівні родини, коли люди спільно при-
ймають рішення про роздільний збір сміття або утеплення власної 
оселі. Хоча вже на цьому рівні потрібні взаємопорозуміння і вміння 
діяти разом.
Більш складним є розв’язання проблем для втілення Концепції 
сталого розвитку на рівні місцевих громад, окремих будинків або насе-
лених пунктів. У такому випадку успіх неможливий без участі органів 
місцевого самоврядування та взаємодії великої кількості людей. Але 
й результати будуть більш масштабними. Уже стає можливим при-


Мал. 42.2.  Реалізація концепції сталого розвитку на місцевому рівні


154
.Сталий розвиток та раціональне природокористування


йняття рішень про переробку побутових відходів, будівництво очисних 
споруд, просвітницьку роботу в галузі екології тощо (мал. 42.2).
На рівні окремих держав або великих регіонів держави аналіз ін-
формації та прийняття рішень відбувається через законодавчі та вико-
навчі органи влади. І безпосередній вплив на них населення можливий 
через механізм виборів та систему громадських зв’язків. На цьому етапі 
суттєво зростає роль експертів у галузі екології, бо далеко не завжди 
наявні проблеми мають просте й очевидне рішення.
На міжнародному рівні кооперація для реалізації Концепції сталого 
розвитку потрібна для здійснення великих проектів, як, наприклад, 
очищення великих річок, економічна та природоохоронна політика 
в межах континенту і всієї планети та ін. На цьому рівні прийняття 
важливих рішень без якісної екологічної експертизи кількома групами 
різних спеціалістів є смертельно небезпечним.


Державні стандарти
Сучасним прикладом утілення Концепції сталого розвитку на дер-
жавному рівні може бути питання прийняття екологічних стандар-
тів, які регулюють вміст шкідливих речовин у вихлопних газах. Такі 
стандарти діють у країнах Європи з 1988 року. Останнім прийнятим 
стандартом є Євро-6, який набув чинності 2015 року. Згідно з цим 
стандартом, викиди вуглекислого газу легкових автомобілів не повинні 
перевищувати 130 г на кілометр шляху.
Такі вимоги стандарту змушують виробників автомобілів змінювати 
їхню конструкцію, удосконалювати економічність двигунів за витра-
тами пального, шукати нові види палива і принципи роботи двигунів. 
Такі рішення не тільки покращують екологічну ситуацію в країні, але 
й стимулюють розвиток сучасних технологій.
.Тема 8


43
Екологічне мислення


Що таке раціональне природокористування? Чому мож­
ливість подальшого існування людства часто пов’язують 
із Концепцією сталого розвитку? Які існують негативні на­
слідки впливу людини на природу? Чи можуть знання людини 
впливати на її поведінку по відношенню до природи?


Потреба в екологічних знаннях 
Фраза «Незнання закону не звільняє від відповідальності» є особли-
во актуальною, якщо зважати на екологічні знання. Можна не знати 
законів екології та особливостей взаємодій в екосистемах, але тоді слід 
бути готовими до ситуації, коли дія без урахування такого закону стане 
причиною катастрофічних наслідків.
Прикладів цього в історії людства є багато. Так, у середині ХХ сто-
ліття в Радянському Союзі панувала думка, що хижі птахи заважають 
мисливцям масово полювати на дичину. Тому було розгорнуто компанію 
під гаслом «Вбивайте хижих птахів». Але екологічні закони політич-
ною постановою не відмінити. Знищення хижих птахів стало причиною 
численного розмноження гризунів, кількість яких вони контролювали. 
Як результат — колосальні втрати врожаю і нова компанія під гаслом 
«Бережіть хижих птахів».
Не менш масштабною помилкою виявилося і завезення в Австралію 
кактуса опунції для створення живих огорож. Без контролю чисель-
ності природними регуляторами вид став масово розростатися і пере-


Мал. 43.1.  Зарості опунції в Австралії та личинки комахи, яка змогла вирішити цю проблему


156
.Сталий розвиток та раціональне природокористування


творив поля країни на кактусові хащі 
(мал. 43.1). У цих хащах застрягали 
навіть трактори. Вирішити проблему 
вдалося тільки завезенням з Америки 
природного регулятора чисельності 
опунції — метелика кактусової молі. 
Личинки цієї комахи живляться тка-
нинами опунції та можуть контролю-
вати її поширення.
Цікава проблема, пов’язана з не­


Мал. 43.2.  Запилення конюшини джмелем


знанням деяких екологічних аспек-
тів, виникла під час заселення Ав-
стралії. Для кращої годівлі завезеної худоби австралійські фермери 
почали висівати конюшину. Але конюшина на їхніх полях ніяк не 
хотіла розмножуватися, хоча і росла добре. Причиною цього стала 
відсутність джмелів. Тільки джмелі мали достатньо довгий хобо-
ток, щоб мати можливість досягати нектарників квіток конюшини 
і здійснювати її запилення (мал. 43.2). Бджоли це зробити не могли.  
Довелося завозити в Австралію і джмелів. Це дало змогу вирішити 
таку важливу сільськогосподарську проблему.
Відсутність екологічних знань часто стає причиною появи так зва-
них видів-вселенців (інвазійних видів). Такі види часто завозять із гос-
подарськими цілями, але, потрапивши в нові умови, вони починають 
необмежено розмножуватися і стають причиною вимирання місцевих 
видів. Це сталося, приміром, з одним із американських видів раків. 
Його завезли в Європу через стійкість до захворювань і швидкий ріст. 
Однак цей рак створив серйозну проблему не тільки для місцевого 
широкопалого рака, але й для видів, на які він полює.


Екологічне мислення
Отже, без усебічних знань з екології взаємодія людини з природ-
ними екосистемами може ставати причиною справжніх екологічних 
катастроф. Результатом цього є винищення живих організмів, пору-
шення взаємозв’язків між компонентами в екосистемах та загроза для 
здоров’я і життя людей.
Для врахування законів екології людині в сучасному світі слід роз-
вивати своє екологічне мислення.  Екологічне мислення  — це розгляд 
явищ і подій та прийняття рішень з урахуванням взаємодій людини 
і людства з природним середовищем на основі різноманітних і глибо-
ких знань про навколишнє середовище та відповідального ставлення 
до природи і здоров’я людини.


157
.Тема 8


Екологічне мислення дозволяє розуміти, що всі організми та про-
цеси на нашій планеті пов’язані між собою. Відповідно, стає зрозумілою 
потреба в міжнародній співпраці для вирішення екологічних проблем, 
бо поодинці це зробити неможливо.
Екологічне мислення потрібне для критичного сприйняття інфор-
мації. Воно дозволяє робити правильні висновки і приймати адекватні 
рішення. Це спонукає людину зберігати як свої життя і здоров’я, так 
і життя та здоров’я інших людей.


Практичне застосування екологічного мислення
Сучасні засоби масової інформації подають велику кількість відо-
мостей, зокрема й тих, що пов’язані з екологічною проблематикою. 
Але така інформація часто спрямована на досягнення певної мети — 
політичної або економічної. Адже таким чином можна впливати на 
прийняття рішень споживача. Екологічне мислення дозволяє критично 
сприймати інформацію та приймати правильні рішення.
Гарним прикладом можливості застосування екологічного мислення 
є аналіз різноманітних міфів, які поширюються через телебачення та 
в мережі Інтернет. Наприклад, досить часто можна почути, що людина 
здатна знищити все живе на Землі. Так точка зору ніяк не узгоджу-
ється з реальністю. Навіть за найгірших умов ядерної війни на плане-
ті залишаться екосистеми, які здатні тривалий час існувати відносно 
самостійно. Це екосистеми великих печер, підводні екосистеми, утво-
рені навколо «чорних паліїв», продуцентами яких є хемоавтотрофи, 
екосистеми підземних вод тощо. Усі вони мають досить високий шанс 
на виживання за найгірших умов. 
А от екосистеми, які є комфортними для проживання людства, сама 
людина може знищити досить легко. Тому більш коректно казати, що 
людина може знищити людство загалом та умови для свого існування 
на Землі зокрема.
Не менш популярним міфом є твердження про те, що все при-
родного походження — це добре. Насправді в природі виробляється 
велика кількість небезпечних для здоров’я і життя людини продуктів 
(токсини бактерій і грибів, алкалоїди рослин, продукти розпаду мерт-
вої органіки тощо). Тому і до природних продуктів та матеріалів слід 
ставитися обережно.
Свого часу відсутність екологічного мислення стала причиною ви-
никнення великої кількості проблем під час будови Дніпровського 
каскаду електростанцій. Побудовані греблі перекрили русло Дніпра, 
сховали дніпровські пороги і забезпечили електричною енергією бага-
то металургійних підприємств (мал. 43.3). Але наслідком цього стало 


158
.Сталий розвиток та раціональне природокористування


Мал. 43.3.  Гребля Дніпровської гідроелектро­
станції


затоплення великих площ із ро-
дючими ґрунтами, потреба в пере-
селенні великої кількості населе-
них пунктів, утруднення процесів 
самоочищення Дніпра і перепони 
для нересту риб у верхів’ях ріки. 
Можливо, інші варіанти побудови 
гідроелектростанцій на Дніпрі за-
подіяли б менше шкоди місцевим 
екосистемам.
Але і виправлення такого роду 
помилок потребує застосування 
екологічного мислення. Бо бездум-
ність у цьому разі може завдати 
великої шкоди. Так, якщо зараз одночасно ліквідувати всі греблі елек-
тростанцій, нічого доброго для місцевих екосистем не відбудеться. Міс-
цеві екосистеми вже давно адаптувалися до існуючого рівня ґрунтових 
вод. Після знищення гребель цей рівень суттєво впаде. Результатом 
буде масове всихання лісових масивів по всьому басейну Дніпра, бо 
дерева просто не встигнуть перебудувати свою кореневу систему під 
нове розташування водних горизонтів. Відповідно, постраждають і лісові 
тварини, а екологічна катастрофа матиме великі масштаби.


Класичним прикладом реалізації екологічного мислення стало розуміння ролі 
холодильників у виникненні проблеми озонового шару атмосфери. Використання 
фреону як теплоносія виявилося дуже зручним технологічним рішенням. Але після 
закінчення експлуатації холодильників фреон потрапляв в атмосферу і руйнував 
озоновий шар. А це створювало пряму загрозу для здоров’я населення всіх країн. 
Вихід вдалося знайти шляхом заміни фреону іншими теплоносіями.
.Основні положення теми «Сталий розвиток 


Екологічні проблеми
Екологічна проблема — це зміна природного середовища, наслідком 
якої є порушення структури і функціонування природних екосистем.


Екологічні проблеми за масштабом поділяють на локальні, регіо-
нальні та глобальні.


Глобальні екологічні проблеми
• глобальне потепління 
• руйнування озонового шару
• дефіцит чистої води  
• зниження видового біорізноманіття
• знищення лісів 
 
• зростання чисельності
• деградація ґрунтів 
 
   населення планети


Екологічні проблеми України
• забруднення водойм   
• забруднення ґрунтів
• забруднення повітря  
• деградація ґрунтів
• знищення лісів 
 
• погана утилізація
• зниження біорізноманіття 
   побутових відходів


Шляхи реалізації Концепції сталого розвитку
• зниження викидів СО 2
• захист і збереження навколишнього середовища
• переробка побутових відходів
• розвиток соціальної справедливості в суспільстві
• зниження шкідливого впливу транспорту на довкілля
• побудова економіки на раціональному використанні обмежених 
ресурсів
• впровадження енергозберігальних технологій та використання 
відновних джерел енергії


Види забруднення довкілля


Фізичне


Хімічне


Біологічне


• радіоактивне
• світлове
• шумове
• електромагнітне
• теплове


• пестицидами
• важкими металами
• поверхнево-активни­
ми речовинами (ПАР)
• антибіотиками
• токсинами


• сапротрофними мікро­
організмами
• сапротрофними грибами
• паразитами
• збудниками захворювань
• адвентивними видами рослин


160
.та раціональне природокористування»


Завдання до теми


Завдання для індивідуальної роботи
1. Поясніть, які природні ресурси найбільш активно використо-
вуються у вашому регіоні і як їх використання впливає на місцеві 
екосистеми.
2. Поясніть, які способи утилізації відходів будуть найбільш опти-
мальними для вашого регіону, та обґрунтуйте свою точку зору.
3. Проаналізуйте, які види забруднень є найбільш поширеними 
у вашому регіоні, і визначте їхні основні джерела.
4. Складіть карту екологічного стану свого регіону.


Завдання для роботи в групах
5. Проаналізуйте вплив діяльності людини на стан різних ком-
понентів навколишнього середовища (джерел, ґрунтів, лісів, повітря, 
рослин) у вашому регіоні та зробіть презентацію на основі власного 
бачення цієї проблеми.
6. Оцініть ступінь забруднення території вашого регіону різними 
видами забруднювачів (важкими металами, пестицидами, нафтопро-
дуктами тощо) і встановіть основні джерела забруднення для кожного 
з цих забруднювачів. Результати свого дослідження представте у ви-
гляді презентації.
7. Складіть перелік способів застосування екологічних знань у по-
всякденній діяльності та на конкретних прикладах для кожного із спо-
собів покажіть, які позитивні наслідки може мати таке застосування. 
Результати свого дослідження представте у вигляді презентації.


Теми навчальних проектів
1. Шляхи розв’язання екологічних проблем свого регіону.
2. Раціональне природокористування на прикладі свого регіону.
3. Оптимальні способи утилізації побутових відходів.
.Тема 9


Застосування результатів 
біологічних досліджень
у медицині, селекції та біотехнології


Завдання та досягнення  
сучасної селекції


44 


Які сорти яблук ви найчастіше споживаєте і чим вони різ­
няться між собою? У чому різниця між дикою грушею і культур­
ними сортами груш? Чому існує стільки порід собак? Які злакові 
рослини вирощують на території вашого регіону? Яких домаш­
ніх тварин розводять у господарствах у вашій місцевості?


Селекція як наука
Селекція  — це наука про методи створення нових і вдосконалення 
існуючих сортів рослин, порід тварин і штамів мікроорганізмів. Завдяки 
селекції вдалося отримати велику різноманітність форм одомашнених 
живих організмів.
Селекція виникла давно, ще в період, коли людина тільки почала 
опановувати землеробство та тваринництво. На перших етапах селек-
ції наукові методи не застосовувалися, але це компенсувалося багатим 
практичним досвідом людей, які займалися цим усе життя, і значною 
тривалістю селекційного процесу.
Поступово сформувалися певні правила та прийоми селекції. Так, 
уже за часів Давньої Фінікії (більше трьох тисяч років тому) засто-
совувалися методи штучного запилення фінікових пальм (мал. 44.1). 
До XIX століття практика селекції, зокрема, містила складання родо-
водів у тварин цінних порід та планування пар для схрещування.
Інтенсивність роботи селекціонерів суттєво зросла після того, як 
виникла генетика. Саме тоді селекція отримала теоретичне підґрун-
тя для своєї роботи. Було встановлено характер успадкування ба-


162
.Застосування результатів біологічних досліджень


Мал. 44.1.  Фінікова пальма — один із най­
перших об’єктів селекції


гатьох ознак у культурних рослин 
і домашніх тварин. Почали практи-
кувати індукований мутагенез, коли 
на рослини або тварин діяли хіміч-
ними чи радіаційними мутагенами, 
отримуючи велику кількість нових 
форм серед їхніх нащадків. А після 
встановлення структури ДНК розпо-
чалася ера молекулярно-біологічних 
методів у селекції.
Залежно від об’єктів, із якими 
працюють селекціонери, виокремлю-
ють кілька галузей селекції: тварин, 
рослин, мікроорганізмів тощо.


Завдання селекції
Дослідження селекції спрямовані на задоволення потреб життє­


діяльності людини: отримання високоякісної сільськогосподарської про-
дукції, зокрема продуктів харчування і технічних культур.
Основними завданнями селекції є:
• виведення сортів рослин із високою врожайністю;
• виведення порід тварин із високою продуктивністю;
• виведення стійких до захворювань та дії несприятливих факторів 
форм рослин і тварин;
• забезпечення адаптації сортів і порід до умов сучасного сільсько-
господарського виробництва;
• зниження витрат на вирощування рослин і тварин.
Досягнення селекції
Результати роботи селекціонерів стали запорукою підвищення ефек-
тивності сільського господарства. Якщо у XIX столітті середня врожай-
ність пшениці становила не більше 5–8 центнерів із гектара, то на по-
чатку XXI століття в країнах ЄС вона досягла 55 центнерів із гектара.
Саме завдяки копіткій селекційній роботі в середині XX століття 
у світовому сільському господарстві вдалося здійснити «Зелену рево-
люцію», результатом якої було значне підвищення у світі виробництва 
сільськогосподарської продукції. На той момент без такої революції 
було б неможливо забезпечити населення планети (яке стрімко зростало) 
достатньою кількістю продовольства.
Результатом селекційної роботи стало утворення тисяч сортів куль-
турних рослин та десятків і сотень порід домашніх тварин.


163
